हिन्दी-हिमाचली पहाडी काद रोह नाऔ शूनिंदैए दौक मानुष सौर्मींदैसा।
कियै हौयौ बातै कौरि ओरिक प्रदेशाए मानुषौलै किछ़ तकलीफ हुँदेन ताबिह सौमौज़ आछ़दौँस।
पर आपनैए प्रदेशाई काद रिह ताईंयै मानुषौ रोह मौनै कैह मारे बौरताव सौमौज़ नाछ़दौस।
ज़ानि हैयौ कौरिंदै कयौ पौरेस।
कियै तामोरि आपनिये यो (हिमाचली बोली) रै निफिरि सौकदेन प्राई यो रै कियै फिरसि ।
हैऔ ता नुँवा किह हिमाचली पहाड़ी रोह पुरानौ अस्तित्व या इतिहास साए नाईं आ हौयौ नौउवि-नौउवि बौन्याईंदिस।
हिमाचली पहाडी भाषा सिह इंदराए मानुषौ रोह बेदान आगुई काएस।
हालाँकि सन 920 ई का पैलै रिह च़िठी लिखौंदौ रुख्स कैह नौपौरदौस।
ज़ौ बिह पौरदौस हौसौ लोकगीत सिह भजन रोह रुख्स कैह पीढ़ी का पीढ़ी सेका च़ौलदौ आछ़ानस।
शिलालेख/ राज़ा होरियै लिखिंदि च़िठि/ संधि च़िठि, चर्पट नाथ लिखिंदि चरपट  मंजरी हेतका पिछ़ु रै शुरुआत रै लिखैंदै सबूत सा।
बोलना मौतलौब हौयौस किह हिमाचल प्रदेश ताह एबिये बौनो,
पर हिमाचली काद ताह पैलै काए बोलदा आछ़ानसा।
मानुषौ आउखाए हेथ सिह साथ ज़िउवान सा।
पहाड़ी काद रोह इतिहास हिन्दी च़िठी कैह आगुई काए, जिज़िलै सिद काल रोह नावै कोरि बिह ज़ानदैसि, सिह जुडौंदौस।
हौसौ बेला कैह सिरिफ सिद मानुषौए लिखदै थेसा, हौसौ बिह आपनि काद कैह।
जिज़िकै या ता राजा रजबाडों रिह इज़्ज़ौत रोह इतिहास हुँदौ या ता मुलुक मंत्र लिखैंदै थाकदै।
बोलदैसा किह ज़ेतरा गुरू गोरक्षनाथ आपनै सौंगी होर सिह ज़ेतरा चम्बा आओ थेओ
ताह चम्बा रोह गद्दी पैरै कैह ज़ौर्मो- पौलो आ सादना कैह लीन चर्पट नाथ लैह आपनौ च़ेलौ बौन्याओस।
हौयौ बातै दौशवीं शताब्दी रिह शुरू रिह बेला रिस।
ईङमाए नाशिंदै हौयौए चर्पट नाथ चम्बा रै राज़ा रोह गुरू बिह बौनो आ नौउ खास नाथों रोह रुख्स कैह ज़ानींबै लागो। 
शक्तिपीठ श्री ज्वाला देवी रिह कोठि
माता ज्वाला देवी रिह कोठि बिह देश रै 51 शक्तिपीठ माज़ का एकस।
ज़ौ किह हिमाचल प्रदेश रै कांगरा ज़िला कै शिवालिक ढ़ौकै माज़ी कालिधार ढ़ौंक रोह माज़ कैह बौसौंदौस। 
महंगाई रिह मार
ओहो बौएनी गीता! कियै का आछ़ानसौ?
हाऊँ बाज़ार का आछ़ानसु शांति बोएन।
अच्छा! तैह कयौ भाव च़ौलौंदौस आज़ बाज़ी रोह?
पुछ़े माए एह बौएन। 
हैऔ ज़ाननास किह सूनौ लौईंदै आछ़ानसु।
अच्छा! कीमौत वाल बौढुईंदिसौ कयौ?
आँ ना कयौतै, तुह नाज़ानदिसै?
अरे बौएन आमोरियै पिछले हाफ्ताए सेब बाज़ी कौठा लौई थीह।
ठीक बोलो। आज़ ताज ज़ैओ बाज़ी रिह कीमौत गौईनी लै छुवानसा।
एबै प्याज़ लैह शा तै 80 रुपया किलो पौरानसा।
प्याज ता भौलौ सौस्ताए निफिरानस।
बाज़ी रिह बौढ़ींदि किमौतै कौरि हाऊँ ता कौदु-कौदु च़टनी बौन्याँदिसु।
हेति महँगाई कैह ज़ानि कैऔवै गुज़रा फिरेस।
बोलान ता तुह ठीके सै शांति बौएन।
बौडै ताह सौमौज़दैसा पर छ़ोटुलै सौमज़्याना मुश्कौलस।
हौयौ महंगाई रोह चौलनै का एबै रोज़ नौउवि-नौउवि बाज़ी कियै का आनिं।
बातै ताह बिल्कुल ठीक बोलान सै गीता बौएन, पर हैनि हालौत कै एबै रोज़े बि ताह आऊ नाखाईंदैसा ना।
आँ, मैरौ ताह आऊ रोह नाऔ शूनिंदैए मौन ख्राब फिरदौस।
ज़ानि केतरा हालौत ठीक फिरसा,
केतरा हौयौ महंगाई रिह मार का पालौ छ़ाराईयेस।
पर तामिबि रोह सुनच़ीनै का कियैका हालौत सुधरींबैसा।
भौग्वाने ज़ानेस कयौ फिरबैलैस।
ठीक सै तैह, गीता बौएन कालै बेठियुँगै फिरि।
कालै तु बिह आपनि गाऔ च़ारबैलै आने।
तेका सुख-दख लाऊँगै।
आँ, ठीक सै तै।
कालै बेठियूँगै।
सौंगी होर रिह बातै
हाँ जी! तुँबै कैनै सौ?
हाऊँ ठीक सु।
आच़कालि ताह तुँबै देखियाने नाईं ता।
आच़कालि हाऊँ कामै कैह वाल व्यस्त सुह।
हेति दियूस कियै थेह तुँबै?
हीज़े तुमलै सुनच़ियान थेओ।
हाऊँ शिमला नाठौंदौ थेयो।
तमोरि सेबियै कौठा फिरिंदै हौतेत नाशुँगै।
पोशि क्यौस? पोशी नाशी बोलसी।
केति बाज़ै?
दौश बाज़ै क्यौ?
दौश बाज़ै मुला ओरिक कामस।
तैन 12 बाज़ै नाशुंगै।
ठीक तै।
आज़ लेट क्यूँ फिरो?
निकिलनाई बेला कैह मैरि गाडि खोउवि थीह।
हाऊ मुलुक पौखि थाको।
माफ कौरौ। 
मैरौ कामे छ़ेकुवो नेथेओ।
हौतौदु तुँबै कयूँ नाईं आए थेह।
हौतौदु ता हाऊँ बिसुरुवोए थेओ।
आई सेबियैए आए थेह क्यौ?
आँ ताऊँलै शोठयाईंदै सेबियैए आए थेह।
मैरि बिह बौडि इछा थीह, पर आई नाई बोलो।
हीज़ तुमलै मुलुक बेरै फोन कियो,
पर तुमसि बातैए नाई फिरि।
आँ, हीज़ आमोर रोह ग्राँवै कैह बिज़ली निथी।
सारौ द्यार बिज़ली नाईं आई।
तेकाए फोनाई बैटरी बिह छ़ेकुई थीह।
ओह, मैईंयै ज़ानो पिछकी बातै गाश रोशुईंदै बाताईंबै नाईं च़ाउवौंदौसै।
नुवाँ, नुवाँ, लौउठि-लौउठि बातै गाश बाई-साई होर रोह बेदान नोशोठयानौ च़ाईं।
अच्छा, बाकि ता ठीकस, पर हौयौ बोल तामोर रोह एमतान केतरा सेका फिरि सौकदिस।
मास्टरै बोलो थेओ किह आईक महिना कै ज़ेतरा बिह फिरि सौकदिस।
मुला ताह वाल फिकौर फिरानस।
मैईंयै एब सेका शिखीना बिह पुरौ नाईं कियौंदौस।
अरे सौंगी, आपनौ बिह हौतैनवे हालस।
घौरै आच़काली धान रि कटाई च़ौलिंदिस।
बा दोथि पाँच़ बाज़ैए उज़्याईंदै डोखरै कैह निंदौस।
सारौ द्यार काम खौटदैसि आ ब्यालि छ़ौ बाज़ै वापौस आछ़दैसि।
खाउ खाई पिछ़ु सारौ द्यार शाँदुईंदै नीज आछदिस आ फिरि पौडबैलै टाईमे नौपौरदौस। 
पढ़ाई नौकौरिंदै सुकूल कैह मास्टस बिह मुलुक लौसदैसा।
आँ, अंग्रेज़ी वारौ मास्टर ताह हद एह कौरदौस।
कक्षा कैह आछ़दौ पिछ़ुस आ लौसना पैलैए शुरू फिरदौस।
लागदौस किह रोज़ दोथि घौरै द्यानि सिह कौज़िया कौरिंदै आछ़दौस।
द्यानि रिह रोश बिह आमोरि गाशे गारदौस।
हाऊँ ताह मुलुक बेरै सुनच़ुवो किह हेथाई शिकायत कौरसु पर क्यौ कौरना,
ग्रीब आ भौलै छ़ोटु रिह मौदौत बिह कौरदौस।
हौयौ सुनच़ुईंदैए च़ुरुक बेठौंदौसु
आँ सौंगी, गौलती ताह तामोर रिह बिस।
तामोरि ना ता सुकूल कै ध्यानै पौढदैसि आ ना ता घौरै आछ़िंदै काताब खोल्याँदैसि।
एबै हौसौ बिच़ारौ कै किछ़ बूटी ता नाई कि हौयौ खायाएस आ तामोर लै सेब याद थाकेस।
तामोर लै घौरै बिह पौडनाई ताईंयै टाईम गारना खोमाएस।
ज़ेतरा सेका तामोरि पौडि नैं तेतरा सेका हैनैए काम कौरनाए खोमासा।
मैरौ लौऊठौ भाई पढ़ाई कैह होशियारस।
हौतयूँलै ताह बा बिह काम खौटबैलै नोबोलदौस।
हौसौ हर बेरै आपनि कक्षा कैह पैला ज़ागा कैह थाकदौस।
बा लै बिह हौतयूँगाश वाल घमण्डस।
आँ भाई, मैरि लौउठि बौएन बिह लागातार मुलुक बौराश का आपनि कक्षा कैह पैला स्थान कैह आछ़ानस।
हौतेसाई हौयौ मैहनौतै कौरि बा रिह पुरौह सुकूल कैह औबौल जान-पहचानस।
एबै ता मैईंयै बिह मौन बौनयाऔंदौस किह एबकि बेरै वाल मेहनौत कौरसु आ औबौल नम्बर आनिंदै पास फिरसु।
क्यूँकि सारि ज़िंदगी घौरा हौयौ क्रौष्ट काम नौखौटिया।
जेतरा पौढ़सि तेकाए ता ईङमाए नाशिंदै बिह समाज कैह औबौल इज़्ज़ौत,मान हुवेस।
औनपौड सि ता कुने आपनि छ़ोटि रिह शादि बिह नौकौराँदौ हुवेस।
ठीकस तै सौंगी। आज़ तामोरि कौसौम खान सि किह मुलुक पौढ़ाई कौरसि आ आपनै मास्टराई सेब बातै मानयासि।
क्यूँकि तामोरि पौढ़सि, तेकाए ता देश ईङमाए बौडेस।
ठिकस तै, फिरि बेठ्यूँवै।
ज़ेतरा हाऊँ अस्पताल पोछ़ि, ता डाक्टर हौतेसाई जाँच कौरान थेयोस।
बाए खौरि हौतेसाई लौऊठि शाशुवै मुला बोलो किह हाऊँ बिह हाईतै नाशुँ।
हौसौ च़ाईंदै थीस किह लज्या रिह हालौत रोह बारे कैह पुरि-पुरि जानकारी पौरि च़ाईं।
हौतेसा मौर्द बिह साथे थेयो पर हौतयूँलै वाल उछ़ाल-उछ़ाल बातानाई आदौत थीह, आ औकौल बिह हौतेतिये थीह।
हीज़ राचि हौयौ हेनोरि सिह आई थी पर हेतिये टाईम कैह , मौन भौरियान सेका बोर फिरि थीस।
हाऊँ हौतेसाई बात मौन्याउविंदै हाईतै नाठि।
ग्राँवाए ब्याज़लै होर रोह मुकाबले ता मैरौ दौक साफ-सुथरा लाईना-बुदीना आ औबौल मुँह शाईंदै, शुनदा,लज्या रिह बिमारी रिह दुख दिंदी सौच़ाई, डाक्टरै दौक-दौक ज़ैई मुला सौमज़्याई।
हौतयूँरै बोलनैका, हौसौ मुलुक पैलै का ठीक नाथकान हुवेस।
एबकि हालौत हौयौस किह दुईये गुर्दा कैह खराबी फिरिंदिस।
मौन मौनयानैका लैमनौ ज़ौऔ ईलाज़ घौरैए कौरान थाकोए।
हेनाई ताईंयै हौयौए ठीक हुवेस। 
डाक्टरै हौयौ राया, लज्या रै घौरै वाराई मारे हालौत लैह सुनच़ुईंदैए दिनौंदौ हुवेस।
पर हाऊँ ज़ानदि थी किह हौयौ मानुष ईलाज़ कौरायाई सौकदौस।
नालै रोह काम कैह पक्का बेलदारस।
डौखरै-बगीच़ा बिह काफीसा।
तेकाए मैईंयै पुछ़ो किह एबै किछ़ गुंजाईश साए नाईं कयौ? 
तेका दौक हौंसला बानदा ज़ैऔ बोलदौ लागो किह खून साफ कौरना खोमाएस हाफ्ता कै दुई बेरै।
तेका फिरदेन ताह गुर्दा बौदल्यानाई राया कुन बौडै अस्पताल कैह मागिंदै शाओवे।
आजे ईंयेत का छ़ुटि मागिंदै घौरै पोछ़ौ, आ कालै दोथि चण्डीगढ, पी.जी.आई. आस्पताल कै नीयौ हेसलै।
मैईंयै बोलो। 
दुईयेएह मैरी बातै मोनयाई।
मैईंयै आपनौ मौर्द लै फौन कियो किह हेनाई नाशनाई ताईंयै गाडी रोह इन्तज़ाम कौरौ।
लज्या लै गाडी कैह बेशान थेह किह हौतेसा छ़ोटु पोछ़ोस।
बौडौ बा कयौ फिरो थेयो यो लै?
हौतयूँवै ज़ानोस किह हौतयूँरिह यो ठीक फिरिंदै घौरै नाशानस।
हेसाए गुर्दा काम नौकौरदै सा। 
मैरौ मौर्दै दारि मुछ़ै निकिलदौ काच़ी उमोर रोह छ़ोटु बिलै नाशाईंऐ बोलोस।
हौयौ वजह ए कौरि क्यौ फिरदौस? 
हौतयूँवै हौतयूँलै बाई कै आनो, पर ज़ौवाब नाईं दी बोलो।
बाएरि नाशबैलै दौक मुश्कौल फिरदिस बाकी किछ़ निफिरदौ।
छ़ोटु रोह बा एह बोलो ताह हैनौ दुख कै बिह मैरि खाक कैह हँसी आई।
हौयौ नादानगी ठीकस। 
हाउँ सुनच़ुई।
आखिह बुदुईंदि, लगभग सेब पायार शाशु गाश बेज़िंदै बेहोश थीस लज्या।
सीट कैह टेक्याउवौंदौ हौतेसा बायाँ हाथ कैह मैईंयै हाथ छ़ारो ताह दौक ज़ैई च़ूकि हौसौ। 
ईलाज़ दौक लामौ च़ौलेस पर ठीक फिरसै तुह।
एक गौरि मुक बिलै शाईंदै, हामी नौभौरिंदैए आखि बूदि हौतेसै।
हौसौ एक गौरि मुला हौसौ, बौडि औकौलदार आ सेब किछ़ ज़ानदि-सौमौज़दि ज़ैई लागि।
सौच़िये हौयौ लज्या हेति सीधा नाईं, ज़ेति देखियानस।
मुक बिलै उजुविंदि हौतेसाई नौज़ौर, कुन सर्वज्ञानी तपस्वी रिह ज़ैई लागी मुला।
वाल दुखी फिरदिसै तुह , हेति-हेति बातै लै।
खैर, सर्वज्ञानीस या तपस्विनीस।
हौयौ हाऊँ नाज़ानदौसु। 
पर सिधि-सौच़कि बातै बोलदि हिम्मती द्यानि ज़ुरूरस।
क्यौ बोलानसौ? 
कौदु बोलदि बेरै ता मैईंयै शूनो नाईं हौतेसलै।
बोलना ता छ़ाराऔ आपनौ मौर्द रिह फालतू चौपौर-चौपौर शूनदा, आखिह तोल्याईंदै च़ुच़्च़ुटाए एहसान लाँदौ बिह नाईं देखो ?
द्यानि मौरदिस आन्दोलन रै परपंच पौढदा आ शुनदा,
हिम्मौत रोह मौतलौब, ज़ोर-ज़ोरियै बोलना, नाऔ लै तौल्याईंदय आ बिन बातै कै मौर्दौ रोह नाक कैह धूँ दी छ़ारान सेका शूको तैरि ताईंयै।
हौयौ दौक बौदिये नाराज़ लागे ताह मैईंयै नरम फिरिंदै पुछ़ो- तैरो मुतबिकै हिम्मौत क्यौस, दौक शुनाई भौलौ ?
एकदौमे,भाषण देनै वाराई रंगत कैह आएसा- आ बुडुक आपनौ हुवेसे ज़ेतरा खतरा कैह हुवेस,
तेतरा कासी रिह इछ़ा उछ़ालस, विरोध देखाँबौलौ रुना, कमज़ोरीस।
हौतेतरा आपनौ हौक कैह एक फैसला शुनाना थाकदौस।
हौयौए हिम्मौतस।
लज्याए शुनाओ थेयो हैनौ फैसला?
मैईंयै ज़ानो किछ़ बातै ता सा।
आँ! ज़ेतरा हेसाई शादी फिरि, ता हेसा शेओरो लैह मौरिंदै मुलुक बौराश बीते थेसा।
हौतौदु काली प्रितो, हेसा लौउठौ-शेओरौए घौरै प्रधान थेयो। 
डेई कैह हट्टा-कट्टा पर मौनै कैह कौङलौ-कामज़ोर।
कामुक हेति किह ग्राऔं कैह कुने छ़ोटु रिह बारात कैह नाईं नाठो।
राचि च़ोरुईंदै द्यानि होर रोह नाच़ना शानाई लाल्च़ाई ताईंयै।
शारो-छ़ोटु क्वारौ आ गाश का आधि ज़ायदाद रोह मालिक बिह।
हेसाई शाशु, कौदु बोरेच़ा हुक्का निथि हीशबै दिंदि।
तुह खैर नाज़ानदि।
ज़ानदिसु! लम्बरदारिन चाचीयै, दांतै कौरि चादौर काटदा, देखाओ थेयो 
किह एक दियूस लज्या रोह लौउठौ बोरेच़ प्रीतो रोए छ़ोटुस ।
आँ! मानुषौ ताह हौयौए बोलदैसा। 
क्यौ पौता स़ौचिये बोलदै हूसा।
मौरनै का पैलै पांच़-छ़ौ बौराश हेसा शेओरौ बिस्तरा कैए थाकोस।
तेतरा घौर, प्रीतो एह च़ालाँदौ थेयो।
बिज़ली रिह गान काम खौटदौ आ वाल औबौल मौनै कौरदौ थेयो।
हौतयूँरै बौलाद रिह जोडी शाँबै, आस-पडोस रै ग्राँवै का मानुषौ आछ़दै थेह।
बोटै कै पाचाए ज़ोरि काटबैलै ता बारछ़ै गाश बेशिंदै,
गेत लाँबै ला़गदौ थेयो।
बातै कैह हाँडदै मानुषौ शूनबैलै खौरै फिरदै।
प्रीतो रोह गेत बौदिये लामौ थेयो फिरान।
प्रीतो तैरि नौज़ौर कैह कामा नूँदौ मानुष सौ?
नुवाँ। पर एक ज़िंदगी वाल बौडि थाकदि हुवेस।
मानुष हौतयूँरै जीऊनै कै, मुलुक किछ़ ज़िऊँदौस।
मुलुक बेरै नौखौनाई बातै बिह।
आँबाए-तुँबाए अनुमानौ, अनुभवौ आ फैसला रोह घेरा हाइतैए नाई ज़िंदगी, बाए बिह थाकदौस।
खैर बाए एह बौदि थाकदौ हुवेस।
तुँबै लज्या रिह बातै कौरान थेह?
मैईंयै फिरि रोक्याओ।
आँ, शादी रै महिना या डेढ़ महिना पिछ़ु हौयौ लज्या एह,
आँबाए बा, त्रौन स्यानै आ ग्राँवाए प्रधान लैह,
ब्यालि रोह टाइम आपनौ घौरै आराओ।
बा बौराश दुई बौराश लैह, हौयौ बातै गौरि-गौरिये यो मुङमाए बौलदै थेह।
कौमरा कैह ऊनुवै कौरि बूनैंदै, दुई औमनै-सौमनै लाईंदि चारपाई कैह चादौर उछाईंदै, सेबि लैह आदौरै कौरि बेशाओ।
आपु, पाँडै गाश छ़ारैंदै बूस गाश उछाईंदि दोरी कैह, शाशु सिह बेठि।
हाईत्रा कौमरा रोह खुलींदौ द्वार कैए खौरौ थाकोस मौर्द साईं।
लज्या एह डाठु च़ुँगो आ कौमरा कैह बीच़ कैह खौरि फिरि।
थौर-थौर छ़ेरान थीस हौतेसाई डेह। 
पर आखार साईं एकदम बेपरवाह।
तुमोर रोह सौमनै हाऊँ हौयौ ग्राँवाई बुवारि बौनिंदै आई थीह। 
ईयूँवै आनो थेयो।
(मौर्द बिलै आऊँठि देखाँदा बोलोस) पाक बानिंदै, ढोल-बाज़ा बाज़ान आनो थेयो।
हौयौ घौरै कैह दुई मौर्द सा।
एक तुमोर सिह बेठौंदौस बुढ़ौह,
मैरौ मौर्दा चाचा, आ आईक मैरौ मौर्द।
मुला हौयौ बोलौ किह हाऊँ कास सिह शादी रोह धौरम निभायाऊँ।
बाऔलुईंदिसै रेंडेलि। 
मुला बोलि, क्यौ बातैस।
द्वारै काछ़ै खौरौ ब्राघ गुर्रानो।
ताऊँ सिह बादौ बाताउवि।
आ बादौए ताऊँलै बोलि बेज़ो।
(सौख्तीयै रोक्याँदा बोलदि लागि)आज़ हेनोर सिह कौरबै दै बातै।
प्रधान बिलै लै शूरि तेका- तुँबा हुक्म मौन्याँबैसु हाऊँ।
पर थाकना एक रिये फिरिंदै।
च़ाऔ हौयौ नामौर्दाई, च़ाऔ इयौं ताकतवराई।
(रोशै कौरि शाओस प्रीतो लै) पर थाकसु हाऊँ हैऔ किह एक सिह साथ थाकदि बेरै,
आईक मुला छ़ूना ताह दूर, एक्शि आखियै शाएस बिह नुवाँ।
आपनि बातै छ़ेकिंदै हौतेसै आपनौ मूँह गाश घूंघट बेज़ो आ द्वाल सिह साथ पीठ लाईंदै बेठि।
शाशु, चादौरै कौरि मूँह च़ोरिंदै हाइतै नाठि।
प्रधानै सिपाही होर सिह साथ प्रीतो लै बाए नियोस।
शूरिंदै हाईतै आए ता प्रीतोवै आपनि पाग बुवारि रिह रौडै काछ़ै छ़ारि।
सौच़िये, हैऔ फिरो थेओ ?
पर तेनोरि मुलुक बौराश काह एखे घौरै कौठा थाकान थेह।
आँ! लज्या सिह ज़ौ बिह फिरो,
हौसौ हौतेथलै मुद्दा बौनयानाई हालौत कैह निथीस।
ग्रीब घौराई छ़ोटि थीह।
माएचि वारा घौरै थाकना थेयो हौतेसै।
पर आपनि शर्त कैह थाकना थेयो।
दुई सौंगी, राम सिह श्याम एक दियूस बगीच़ा कैह गेंद कौरि खेलान थेह।
बगीच़ा वाल हारौ-भौरौ थेयो, आ हौसौए बगीच़ा कैह एक जामुन रोह बोट आ एक तरबूज रिह डाल थीस।
राम सिह श्याम वाल मस्ती कैह खेलान थेह।
खेलदा-खेलदा रामै गेंद लैह मुलुक गाश बेज़ोस।
तेका पिछ़ु तेनाई गेंद ज़ानि कियै हिराउवि,
तेनोरि हौसौ लोरींबै लागे।
गेंद लैह लोरींदा-लोरींदा रामै माटि गाश प्रामाउविंदि तरबूजाई डाल आ एक जामुन रोह बोट लैह देखोस। 
जामुन रोह बोटै कैह मुलुक माटि कालै-कालै जामुन लागैंदै थेह।
रामै श्याम लै आखार दिनोस आ जामुनाए गुच्छा देखाँबै लागोस।
रामै श्याम लै बोलोस- शा श्याम केति कालै आ मिठै जामुन लागैंदैसा,
पर तामोरि गारि नोबोलिं।
केति उश्टौस हौयौ बोट।
भौग्वानै बिह कैयो बोन्याऔंदौस, लौउठै ज़ै जामुन लै हेति उश्टौ बोटै कैह लाऔंदौस,
आ बौडै ज़ै तरबुज लै पार माटी कै!
अचानक जामुन रोह बोट का एक जामुन निकलिंदै रामा मुडै गाश शौरोस। 
राम बान्त उछलो।
केति औबौल हुवै थेओ कियै जामुन माटी गाश लागैंदै हुँदेन?
श्याम च़ुच़्च़ुटा खौरौ रामाई बातै शूनान थाकोह।
हौयौ शाईंदै श्यामै बोलोस, राम तुह एक लौउटौ ज़ैऔ जामुन मुडै गाश शौरिंदै उछलो, कियै हौयौए तरबूज हुँदेन क्यौ फिरै थेयो?
रामै फटक ज़ैओ बोलोस- तैन मैरौ मूडे फूटौंदौ हुवै थेयो।
श्यामै बोलो- भौग्वानै ज़ौ बिह ज़ैनौ बौन्याऔंदौस हौसौ औबौलस,
तामोरि लैह भौग्वानाई रचना रिह निंदा नौकौरनौ च़ानौ।
तेसलै कैनौ बिह दोष दिना गौलौतस।
च़ार-पाँच़ दियूस बादलौ सिह फोश का पिछ़ु आज़ औबौल दियूस लागो।
दोथि रिह मिठि-मिठि जाऔ कैह ब्रानडा कैह लाईंदि लौउठि चारपाई गाश बेशिंदै नाश्ता कौरना मौज़ा आओ।
बाखडी मैशी (6-7 महीना पैलै ज़ुनियै बाशटु लै ज़ौरौम दिनौंदौ हुवेस) रोह घौनौ दूधाई खीर सिह रोटि खाँदा
छ़ोटु रिह आखिह कैह किछ़ ज़ैऔ सूरजाई पुरि-पुरि पयाँशौ उतर आओस।
छ़ोईं कौरौ छ़ोटु नायाईं-धोयाँईंदै तुँबाई चाची काछ़ै शोठयानास तुमोरलै।
एक-गौरि कैह किछ़ च़ार बेरै बोलो तैईंयै।
कयुँ लागिंदिसै हेथा ज़ानि।
कयूँ शोठयानास कासी रोह घौरै।
हाऊँ नालै कैह नाशबैसु गाछ़ै धोंबै।
तेका फिरि शूरिंदै, छ़ोटु रोह बा, तैह हौयौ एखले कैऔ थाकेस?
हाऊँ कुनसाईं पौरदेश कैह नाशानसु, मुला छ़ुटीस आज़।
पौरदेश कैह नाठे च़ाईं तैरै पडोसी। 
तैईंयै ताह मुकसी आछ़नास।
अच्छा! बोलदि हैऔस, ज़ैऔ कालेशवराए मेला कैह नाशानस, किह साथ-साथ आछ़े।
हौसौ बातै लै ताह तुह नाशबै दै,(शोठ्या) कयूँ खीरा स्वाद ख्राब कौरना।
औसौल बात ताह हौयौस किह छोटु रैह मूच वारै उछान मैईंयै खूराई रेज गाश लौटकाए थेह।
मुलुक दियूस का, आज़ दोथि रुज़ाई टालयाए निरमे मैईंयै।
हौसै नोतोल्याईया मुका। बुक्च़ भौरि बुदीनाए गाछ़ै, हौसै आलाग।
बुक्च़ भौरि बुदीनाए गाछ़ै हुँदेन ताह उछान रोह बिह मुहूर्त आज़ा एह थेयो निकलौंदौ ?
मुहूर्त ता नेथेयो निकलौंदौ पर आँगन कैह शादि आई सौमनै।
मेहमान होरिह हौयौ घौरै बिह आछ़ेस।
मैईंयै ज़ानो, लौउठै छ़ोटु वारि कुन हुवेस,तैन कामै आछ़सा ।
सुनच़ुवो ताह जुआंडी(आपुमाज़ी काम खौटाईंदै मौदौत कौरदि) तैईंयै ठीके।
खाई बेशो छ़ोटु। 
हियूँरै हाथ-मूँह आष्टयाईंदै शोठयाई आए।
पर शून, वापिस आछ़िंदै कैऔ आनसै ?
तेतरा बिह तुवे आने। 
घण्टा-डेढ घण्टा कैह मैईंयै धौई छ़ारनाए।
तुह तेतरा सेका रौडै पार रेता टेमाई-टेमाई च़ौनै ताना ढ़ौंक बौनयाए।
बुवाराई डेङच़ीयै हाँडौ तन्दूर बौन्याँबैलै।
तेका नालै काछ़ै बेशिंदै ज़ानी लै बेज़े पानियू कैह, ठीक बोलो ना ?
वाल औबौल बोलो। 
छ़ोटु ज़ानौंदौसौ तैईंयै मुला।
हौसौ ता तुह सै।
केतरा बादल भौरुबैंदै आसमान कैह हाथी-घोरै आ कौदु देवी-देओ लै शाँदै ता कौदु तितली रैह पाग कैह किछ़ लोरींबै लागदै सौ।
ताऊँलै नाईं देखूवे, कौदु आसमान कैह बौनदै-हिराईंदै आकार?
तितली होर रोह पाख कौदु काच़ि उमोर कै बिह आपु बिलै नाई गिशो?
मुला बादौल,बादौले देखींदैसा।
आ लौउठि थि तैबिह हेति स्यानि (सौमौज़दार) हाऊँ थीह किह दिमाग ज़िउना बिलै लासु।
तुह उछानौ लै रुज़ाना आ धोना ए कामा सै।
हेथलै नौधोईंदै बिह घौर नौचौलदौ मियां जी, एबै हाँडनाई त्यारी कौरौ।
नालै कै ग्राँवाई आ बिह च़ार-पाँच़ द्यानि थीह। 
सौमनै-सौमनैए बेशिंदि थिह।
किताह बातै बिह कौरि बोलसा कौरै।
सुफलाए बिह तेनोर काछ़ैए लोरुई, च़ैपटि ज़ैई ज़ानि।
रेता कैह दौक छ़ोटु बिह थेह पुन्दल्याईयान।
दौक हेनाए हूसा आ दौक नालै काछ़ै खौर वारि ज़ागा कैह गोरु च़ारबै आएंदै हुवाए।
रेताए कौरि किछ़ बौनयाना होरि रुख्स नाई कियो तेनोरियै।
कियै कौरदेन ताह हाऊँ बिह लागै थेयो।
मुलुक बौदि माटयाल्लै फिरे ताह नालै कैह याईंबै नाठेसा।
हाऊँ हाँडदा-हाँडदा दूर आओसु, छ़ोटु होर सिह द्यानि का।
हेति कैह क्रैं-क्रैं-क्रैं कौरदै ज़ौलकाईयों रैह टोलाङ का टोलाङ नालै कैह उतरेसा।
आखि बुदनाई बेला कै नालौ शुकलौ फिरो।
औबौल लामौ-लामौ क्यारौ लै ज़ोर दैईंदै पाख कैह बेज़िंदै हैनि शांत फिरदि ज़ौलकाई 
किह कुन ताह ज़ानेस किह हौयै बौयाईयान सा पर क्यौन सत्तर-पचहत्तर गज़ दूर नाशिंदै,
गाडि मोटर रिह गान मोड काटयाँदा, आईक बिलै का पारदौरै फिरदा गाश आइसा ताह ज़ाननै कैह आओ किह तैरानसा।
कुन ज़ानेस किह शाँदीना गारानसा। 
ज़ानि कुन देश का आईंदिसा हौयै मेहमान।
क्यारै लै सीधा कौरिंदै च़ैटुक थाकिंदी। 
डुबाङ लाई-लाई माछ़ि लागिंदिसा खाँबै ताह ज़ानो किह दौक ज़ैओ पैलै च़ैटुक फिरिंदै ब्यौरा कौरान थीसा डुगौह रोह।
हाऊँ दूर खौरौ थेयो एक छ़ोटु लै आराओ आ हौतयूँलै बोलो किह रातौ चुन्नी वारि द्यानि लै आरा।
सुफला छ़ोईं-छ़ोईं आईंदि हुवेस
मुकाछ़ै पोछ़ि ताह हौतेसाई छ़ाति कलई कौरदि मटरुआ रिह बाज़ा रिह गान गाश-पार थी कौरदि।
मुका हौतेसाई साँस रोह काम फिरबैलै पौखि नाईंबोलुवो
हौयौ शाई, ढ़ौंक गाशाई हीयूँ रै फालच़ै, नालाई सैर लै होरसि सा।
मुला लागदौस किह तैरि मौसि रै शुक्लै दूध कौरि अक्षर उकेरैंदै हूसा कुनियै पानियू कैह मैरै मौन-मौन कै एक का पिछ़ु एक बातै थीह आछ़ान।
पर हाऊँ किछ़ बोलदौ किह सुफला ताह नाऔडाऔं ए लागी गारबै।
हे राम! (मुढै कै दुईये हाथै कौरि पीटिंदै) हेथाई ताईंयै गाछ़ै धोंदा आराई हाऊँ।
डौउवि मौरि नाठि च़ाईं हौयै ज़ौलकाईयाँ, मुलुक देखिंदिसा मैईंयै।
हौसौ रोशै कोरि आ खीज़िंदै शूरबै लागि ता मैईंयै हाथ पाकरो हौतेसा, ईङमाए फिरिंदै।
छ़ारा मुला! द्यानि शान सा।
तेत भौलौ तेरौ ज़ौलकाई-गेत नाई शुनो तेनोरियै।
घौरै हाँड। छ़ोटि लै शासु हाऊँ नाशिंदै।
ताऊँलै ताह आईक देश का आईंदि मैडमौ लै शाई-शाईये फिरि तौसौल्ली।
मैईंयै हाथ छ़ाराओ पर तेसा पिछ़ाएँ नाठो नाईं।
रेता गाश बेठो च़ोमुठलै।
कुन बोलेस एबै बोराश पिछ़ु मैरौ हौयौए आसौन फिरो पाकौ।
दौक ज़ैओ ईङमाए नाशिंदै,सुफलाए शूरिंदै शाओ ताह रीश कै आईस।
तुह सै क्यौ कौरान। 
हाँडना नाईं ?
कियै नाशना ?
ओह अरे। घौरै नाशना, आ ईंयेत लाना डेरौ ?
घौर हौसौ थाकदौ हुवेस ज़ियै कुन आपनौ हुवा।
हाऊँ तैरि आपनि नुवाँ ?
तुह मैरो मौना खुश फिरनै कैह मुक्सि सात नुहुँदेन ता।
तैन हाउँ बेगाना फिरी ?
ज़ुन मानुष सुख-दुख नाबान्टि बोलदेन हौसौ कैनौ आपनौ ?
नुवाँ हाऊँ मुवौंदौसु। 
मैईंयै नाईं बानटो सुख-दुख ताह कासीयैए नाईं बानटो हौयौ ग्राँवै कैह।
क्यौ नाईं कियो मैईंयै ?
पौर ताऊँलै टायफायड फिरो।
तौउवाई गान तातौ तैरो मुढै कैह पट्टी छ़ारि मैईंयै राची-राची उबरि थाकिंदै ।
ज़ेति दियूस तैईंयै खिचडी खाई मैईंयै बिह हौसौए खाओ ।
ताऊँलै नाईं दिनो ताह मजाल सौ किह आपु लै बिह च़ौमौच़ घिऊ खाक कै लाऔंदौ हुँदेन
मैरि बिमारी कैह दौक बिह कियो, हौयौ ज़ैऔ अहसान कौरान थीस,
मैरौ मौन हेति बुरौ फिरो किह मैईंयै किछ़ बोलनाई ज़ागा आपनि आखि बूदि किह हौयौ देखुवोए नाच़ाईं मुला। 
पर हेथलै कुन सौमज़ेस बंसवटी रिह राक्सिन च़ौमरुई मुला कानै गाश पाकरिंदै छ़ेराओ।
बाताऔ? 
कयौ नाईं बानटो मैईंयै ?
रक्षाबन्धन-टीका कै तैरि बौएन आछ़दिस ।
मैईंयै माएच का आएँदै सूट हौतेसलै दिने।
च़ार-च़ार बाज़ी सिह रोटि खायाई ।
ओरु-पोरु ज़ियैका बिह फिरो, माँगिंदै बिह आनि पर खायाओ औबौले ।
मैईंयै माटि गाश फिकाऔंदौ बुक्च़ लैह च़ुंगिंदै हाँडनाए ठीक ज़ानो पर हेति ज़ोरियै चि़चाई सुफला किह द्यानि सिह छ़ोटु दौडयाईंदा आए।
नाशान कयूँ सै। 
एबि आ शून।
तैरि यो मुई। 
(मैरौ मुङमाए आछ़ि खौरि फिरि पर हाथ छ़ारिंदै)
मुई थी ना यो ?
मैईंयै सोलह दियूस बिथा देखो।
कान्छि-ज़ेठि का बौदि रुनी ।
पिंड श्राद्ध मैईंयै हौतेसाई ताईंयै किये।
आ कुन साईं दुख थेओ ताऊँलै, ज़ौ मैईंयै नाईं बानटो ।
च़ुरुक थाक परमेश्वरी ।
उडयाउवि तैरौ कानियाए कौरि ।
कुन उडयाविह ?
ज़ौलकाईयाँ।
गाश-गाश उडयाईंदा नाशदिसा टोलाङ टोलाङ शाँबै लागे सेबियैए ।
एबै हाऊँ हैरान फिरो निलौ पानियू देखिंदै, हीं कौरिंदैए रूनो ।
हेति देर का ज़ोर-ज़ोरियै बोलनाई गर्मी का
द्यानि आ छ़ोटु रिह सौरौम का,
मैरि आखि का बौयाईंदै आशपानियू लै शाँईंदै कयौ पौता उडयाईंदा नाशदि ज़ौलकाई लै शाँदा, सुफला ता ज़ोरियै रुंदि लागी।
दोथि छ़ोईं उज़ुई हाऊँ, आ च़ार छ़िरै मारयाए मूँह कै।
कूँडै का छ़ार गारो आ धनिया रिह क्यारि कै फिकाईंदै आई।
द्वार रोह आखार शूनिंदै पडोसी रोह कुखरौ बिह उज़ुवो आ लागो बाशदौ ।
कलियुग लागौंदौस, एबै कुखरै नुउज़्याँदैसा भाई, एबै आँबै उज़्याँदै सिह कुखरै लै।
एक मैरि एखलि निरासरा नूँदि ज़िंदगी आ ठारा सौ मुश्किलौ ।
एक बिलै चा पुनमाओ, आईक बिलै दूध उबाल्याँबै छ़ारो ब्यालकौ बौच़ौंदौ।
कयौ कौरूँगै ननद पेटकैसिस खाऊ (जच्चा रोह खास) बौनयाना खोमाएस ।
चा जुटिंदै सेबियैए उज़ीसा आ फिरि फिरेस भागदौड ।
कुनियै औफिस नाशनास, कुनियै कालेज लै, आ शाशु शेओरै कियैए नानछनास पर तेन दुई सेबका बौदि नास्याँदै।
सेबि लै चा दैईंदय खालि फिरिंदिसु, एबै गाऔ दोसु।
च़ुँगि बाल्टि आ नाशि बेठि गाऔ पार।
ज़ैऔवे पानि रिह छ़रै बेज़ि च़ुपलि कै बाटकाँबै लागि हौसौ।
मुडै कै लागि, बाल्टि उछलिंदै गाऔ रोह गोबार कै नाठि।
लागानस किह फिरि आफौत फिरिकाए ।
हौयौ नाईं पौखि, पिछला महीनाए ता टिका लाओ थेओ, हौसौ बिह बाशटि वारौ ।
फिरे आठ सौ रुपया बाराबाद, आ फिरि सेमचेन चिकित्सक का निदरौ लाना खोमाएस,हौसौ लागानस।
शेओरै लै बोलदिसु, हौसौए नाशेस हौतयूँलै आलबै, वाल हबसी ज़ैऔस हौसौ।
मैरौ ताह तियूँरो मूँह शाना ए मौन नौकौरदौस, पर कयूँ कयौ मजबूरीस।
दूध होरि बिह ता च़ानास घौरै कै।
शेओरैयौ, आज़ हैऔ कौरौ तुँबै नाश्ता खाईंदै सेमचेन चिकित्सालय रोह चक्कर लाई आछ़ोए।
कालि बाशटि आज़ मदकाल वारि फिरि आएक बेरै, तै एबकि बेरै दुई टिका लाओवे।
टिका वारि बौएन बोलान थीह, तेनोरियै दुई टिका लाए थे तेका गाबिन फिरि थीह तेनोर रिह गाऔ।
बबलू रोह बा, औं तुँबै बिह खाऔ नाश्ता आ आपनौ टाई कै निकिलौ कामै कै।
गाछ़ै एबिये साँभाल्याऔ, तेका मुला बबलू सुकूल लै टुयानास।
तेका टोखान नाथाके, रजनी,
मैरै हाईत्राए गाछ़ै कियै सा,
मैरौ तौलिया कियैस,
आपुवै बिह खौटनौ च़ाईं किछ़ ता।
दुखी फिरिंदिसु हाउँ तुमोरि सेबी का।
कौदु-कौदु मौन कौरदौस, मुढै गाश छ़ार बेज़ुँ आ सेब शोठयाईंदै ठुरि थाकुं ।
लीना, तुह उज़ुई नाई एबि सेका, चा बिह शेलि फिरि।
उज़ियु रेंडेलि, दौक ता सौरौम कौर। 
यो केतरा काए पिशियानस, ताऊँका चा रो गुट नानछ़दौस हाईतै।
उज़ियु कालेजाई बौस छ़ाराईयेस, तेका नाशना खोमएस कुन छ़ोटु रिह बाईक कैह पिछ़ाएँ बिशिंदै
मानुष बातै बौनयाँदैसा आ ब्रोद बेज़दैसा हौसौ आलाग।
सेबी लै रोटी-पानियू कौरदा मैरै दौश केतरा बाज़दैसा, पौताए नालागदौस।
ज़ेतरा सुनच़ींदिसु आपनौ बारे कै तेका हाऊँ बिह खाँदि सु दुई ग्रास।
ओह! कुकुर लै रोटि बेज़ना ता बिसरुई। 
बेठौंदौ हुवेस हौसौ बिह ज़ीभ गारिंदै।
कालू आए, आए कालू, औएँ तु बिह खौ।
यो, हैऔ नौकौरे, ताऊलै चारपाई लासू बाए दियूसै कै, तुह हौतेत कौर रौडै सिधा।
चम्पा बाई लै बिह हौतेथे बेशासु। 
दाए बिह आछ़िंदै हौतेत छ़ोटु दोयाए पाटला कै आ तेका मालिश होरि कौरिंदै जूला कै बेज़े।
दुईये छ़ोटु लै शाए आ हाऊँ बाकी काम निप्टयासु चाबौल का पैलै-पैलै।
ज़ानि आच़कालि, हेबरै गाछ़ै सेबिलैए,मशीन बिह लागिंदिस
पर तैबिह धोई-धोई बिह नेछ़ेकियान सा।
हौयै सुकूलाई बौर्दि, हेथा ता बुरौए हाल, हाथै कौरि धोनाई खोमांदिस, सौरौफ होरि सेब कामाए नाईं हौयौ मशीन रोह बौश कै।
आज़ मौसम ठीकस, दियूस बिह औबौल च़िलखौंदौस,रज़ाई होरि लै बिह दियूस कैह गारसु।
पुरानौ टाईम हुँदेन ता रोज़ रजाई-तलाई रेज़ु कै ज़ोटै टालयानाए खोमाँदै, एबै चलो हौसौ रोज़ वारि मुश्कौल नाईं।
यो, कयौ कौरूँ च़ाऔल सिह च़ौनाई पौयत आ खाटौ गारिंदै बौनयाऊँ ?
मदरा कालै बौनयासु।
दौक ज़ैऔ शाग बिह बौनयासु, कयूँकी मौन कौरानस बौडौ भुज्जी लै ।
शेओरै सिह चिकित्सक आओ ज़ाननास, खूरै कैह आखार फिरो।
छ़ोईं-छ़ोईं चा रै कौप बौनयासु दुई, ईलायची बेज़िंदै,कालिये बौनयानाई खोमाएस, दूध ता आज़ हेसै दिनो नाईं।
चलो आच़कालि ता फ्रैशनस काली चा रोह।
हाऊँ केतरा काए टोखानसु। 
आछ़ो एबै तुमोरि त्रौने च़ाऔल खाँबै।
बाई हैऔ कौर छ़ोटु लै कौमरा कैह सुताईंदै आए जूला कै आ तु बिह उकुलि आए गाशा कौमरा कै।
हाईतरा कौमरा कै एबि सेका हैंज़ो बिह नाईं मैईंयै,एक गौरि बिह खालि टाईम नाईं पौरो मुला।
औं दाए हौयौ शाग लै च़ाखि दौक, भौलौ लागेस तुमलै।
आईरन थाकदौ हुवेस हेतकै,पेटकैसि रिह सेहौत लै औबौल थाकदौ आ हेथै कौरि कोष्ठबद्धता बिह दूर फिरदिस।
आँ-आँ।
सेब खाईंदै खालि फिरे, हौयै सेबीयै मौज़ाए चारपाई बाननाईसा, सुनीता तुह माज़ ओखार।
यो मैरि बोलदि थीह,पौढ-लिख बाई,नुकरी लागदेन हौयै मुश्कौल ज़िदगी रिह काम फिरेस।
पर ज़ौली फुकुरदि मन्दबुद्धि, सुकुल कै नाशना ता मौत थीस।
सेब ओखार साफ कौरना आसानस पर हौयौ तेल वारि लोठी मुश्कौलस।
चलो एबै हाऊँ बिह एक गौरि कौरसु आराम।
च़ार बाज़ै सेबीयै चा-चा कौरदा उज़ुई-बेशना, तेका जुटाना आपु ज़ानेस सुनीता।
हीजे च़ाऔला च़िकास पिशो थेओ।
आज़ लौसुन धनिया बेज़िंदै च़ाऔलाई रोटि बौनयासु हाऊँ चा सिह।
शेओरैयौ बाज़े च़ार, उज़ियौ जुटौ चा।
बबलू रोह बा, शूनि, हौयौ त्वार कैह बाज़ार नाशनास।
आ खाना-पिना सामान आननास, मुलुक किछ़ छ़ेकुवौंदौस।
नौउवै गाछ़ै बिह आएँदैसा, हौसै बिह एक-दुई लौनाए सा, शंभु चाचा रैह बाऊ रिह शादी बिस हौयौ महिना कैह।
डमाकडा बिह नाच़नास
एबकि बेरै ज़ुरूर टाईम गारे त्वार कैह मैरि ताईंयै, हौसै बाज़ान्त्री बुद्धु सिह मेबेशि थाके सूर जुटबै
मैरौ ताह मौन कौरदौस किह कौदु ताह जे.सी.बी. आननाईस आ हौसौ ढारा बिह फुच़ानास ज़ियै सेबियैए उछ़ाल बेशि थाकदैसा।
बोलदिबेरै ताह वाल मारे लागदि सु ताऊँलै पर छ़ोटि बिह ब्यानाईस,
ज़्वान फिरिंदिस कालै लै रिश्ता नौपौरा, मानुषौ बोलसा बुढ़ौ फिमचीस।
ज़ेतरा सेका जिऊँदिसु, मौज़ा कौरौ तुमोरि सेबियैए।
मुला मौरबै दियौई, तेका शाओवे, केति बीश सौ थाकदौ हुवेस
बाज़ी ताह गैस कैह औबौल बौनदिहुवेस पर रोटि ताह बा कूँडै रिये माँगदौस।
लीना कूँडाई नाखाँदिस, बोलदिस, छ़ार लागौंदौ थाकदौ।
कयौ कौरना तै च़ार कुँडै कै सिटानाई खोमाँदिस, बाकी गैस कै।
भौरै ताह ब्यालि गैस कै बौन्याँदिसु खाउ आच़कालि।
ज़ेतरा सेका गैस नेथेओ, सुतदि बेरै मैरि आखि दुखाँदि थीह, धुँवै कौरि।
बबलू सिह लीना बिह आएसा।
हाऊँ तेनोर लै बिह पुछ़सु, किछ़ खाना-पिना हुँदेन।
मैरि ताह हौयै ओखार लै माज़ि-माज़िये हालौत फिरि।
कौरना बिह कयौ ग्राँवै कैह कुन नुकरानी बिह नौपौरदिस ढ़ाँगाई।
दोथि उज़ियौ, सेबिलै नाश्ता बौन्याऔ,डोबा भौरौ आ फिरि सुकुल लै नाशौ।
एबै ता हौतेत बिह बायोमिट्रिक मशीनौ लागिंदिसा,
दौश मिनट बिह बेरिंदेन ताह मुश्कौल।
गहराईयै सुनच़ींदेन ता लागदौस किह, क्यौ पौरदौस
द्यानि होर लै नुकरी खौटिंदै।
घौरै बिह नाश कौरौ आ बाए बिह।
सुकुल कै बिह कियै आराम पौरदौस।
हौयै छ़ोटु होर सिह मूड दुखाना खोमांदौस।
आज़ सौंगी कालै लै बिसरींदैसा।
कियै केतरा छ़ुटी आछ़देन ता सेबे साफ।
स्कूटी लै च़ालांदी-चालांदी हेति ख्याल आसदैसा किह 
लागदौस कियै मैईंयै कासी सिह टौक्कौर खानास।
आ हौतेथे ज़ान निकिलबैलैस।
सुनीला मैडम, एबै कैनिस तुँबाई तबीयत। 
दौक दियूस आ कौरनाई हुवेस छ़ुटी।
आँ पर घौरै बिह कियै आराम पौरदौस, कुन ना कुन मेहमान आछ़ाने थाकदैसा।
मैरो बिह दिल कौरदौस एबकि हिंवाद रिह छ़ुटी कैह कियै दूर छ़ुलबै नाशसु।
पिछ़कि बेरै श्रीनगर रोह कार्यक्रम बौनयाओ थेयो पर पुरौ टाईम कै हौतेत माहौल ख्राब फिरो, रद्द कौरना खोमाओ।
एबै सुनच़ींदिसु कोचिन नाशनास, शूनौंदौस वाल शारे ज़ागास।
नुकरी सिह साथ घौराए काम ताह छ़ेकींदै नाईं कौदु, आपु खौतौम फिरसि कौदु,हौयौ पाकि बातस।
सुनच़ीयान सु आज़ करयाना आनि छ़ारसु, निक्कू रिह दुकान का पर मुला हौतयूँरो त्राजू रो भरोसा नाईं।
कासी का शूनौंदौस,हौसौ किछ़ च़ौमर्याई छ़ारदौस त्राजू पार। 
तोले पुरो नाथाकदौस हौतयूँरोह।
लेकिन कौरना बिह कयौतै दूर नाशबै ताह टाईम बिह नाईं।
मजबूरी रोह नाऔ महात्मा गाँधी आ नियार रिह निक्कू रिह दुकान।
आच़कालि रिह शादी।
मुलुक माटि शेखी।
मुला ताह सौमौज़ नाछ़दिस, हौयै बाराती पाटाका कयूँ बाज़ाँदैसा,कियै कासी लै लागदैन तैन उल्टौ बाँबाल।
हौयौ बिह कयौ भरोसा हवाई उडयाउविंदै कासि रोह खूरै कैह नाशदेन ताह सेब डौईयेस।
खाना-पिना शाँदेन ताह,बौदलुवौंदौस सेब किछ़,लाईन कै बेशदै थेह,मौज़ाए कौरि पेट भौरिंदै खाँदै थेह।
एबै एक ताह हौयौ खौरौ थाकनाई लाईन लाईंदै खौरै फिरौ, गेरयाउविंदै आपनि थालि भौरौ।
तेका नाक तोलाईंदै खाऔ आ मुलुक बाराबाद कौरौ।
ना आमलौ रोह हौसौ मौज़ा,ना मिठा रोह।
एक बेराई बातैस , एक ग्राँवै कैह मुलुक कुखरै थाकदै थेह।
ग्राँवाए छ़ोटु होरियै कुन एक कुखरौ लैह रोलयाओ थेयोस।
कुखरौ हारुवोस,हौतयूँवै सुनच़ुवोस किह कालै दोथि हाऊँ नाबाशुँ।
सेबियैए सुति थाकसा तेका मैरि अहमियौत सेबि लै सौमौज़ आछ़ेस, आ मुला नोरोल्या।
कुखरौ कालै दोथि नाईं बाठो।
सेब मानुष टाईम कैह उज़ुईंदै आपनौ-आपनौ काम कैह लागे हेतकै कुखरौ लैह सौमौज़ आओस किह कासी रो नुँहुनै का किछ़ काम नुरुकदौ हुवेस।
सेबी रोह काम च़ौलान थाकदौस।
ब्राग ज़ाङगाला राज़ा थाकदौ हुवेस।
हौसौ आपनौ ज़ाङगाल कैह सेबी लै डौराई छ़ारदौ हुवेस।
ब्राग डौरना ज़ैऔ आ ताकरौ थाकदौ हुवेस
एक दियूस शहर रोह राज़ा ज़ाङगाल कैह छ़ुलबै नाठो।
ब्रागै देखो राज़ा हाथी गाश आसन लाईंदै बेठौंदौस।
ब्रागा मौनै कै बिह हाथी गाश आसन लाईंदै बेशना उपाय आओस।
ब्रागै ज़ाङगालाए सेबे ज़ानवौरौ लै बोलोस आ हुकुम दिनो किह हाथी गाश एक आसन लानास।
बस कयौ थेयो तै फटक ज़ैऔ आसन लागोस।
ब्राग लाँगौट लाईंदै हाथी गाश लागौंदौ आसन कैह नाशि बेठोस।
हाथी ज़ैओवे ईङमाए बिलै लै हाँडदौस,आसन च़ूकदौस आ ब्राग ग्रुम कौरै पार लौटदौस।
ब्रागाई रौडै बाज़ुई ब्राग खौरौ फिरिंदै बोलदौ लागो।
पिंकी वाल च़ानाई छ़ोटिस।
पिंकी कक्षा दुसरी कै पौढ़दिस
एक दियूस हौतेसै आपनि काताब कैह रेलगाडी देखिस।
हौतेसलै आपनौ रेल सौफौर याद आओ,ज़ौ दौक दियूस पैलै पापा-मम्मी सिह साथ कियो थेयो।
पिंकीयै चौक च़ुँगी आ तेका कयौ थेयो तै, द्वाली कै रेलगाडी रोह ईंजन बौनयाई बेज़ो।
हौतेतकै पैला डोबा जुडो, दुसरा डोबा जुडो, जुडदा-जुडदा मुलुक डोबा जुडेसा। 
ज़ेतरा चौक छ़ेकुई ता पिंकी उज़ुई तेसै शाओ कक्षा रिह आधि द्वाल कै रेलगाडी बौनिंदिस।
तेका कयौ फिरो-रेलगाडी दिल्ली नाठि, मुंबई नाठी,आमेरिका नाठी,आपि रोह घौरै नाई, आ तेते रोह घौरै बिह नाठी।
गोलू रोह घौरै एक उज़ौन्ट मुशौ आओस।
हौसौ वाल लौउठौ ज़ैऔ थेयो पर सारौ घौरै कैह छुलदौ थेयो।
हौतयूँवै गोलु रिह काताब बिह च़ोच़ोरि थीह।
दौक गाछ़ै बिह च़ोच़ोरे थेह।
गोलू रिह यो ज़ौ खाऊ बौनयाँदि आ नुबूँदिदै छ़ारदि थीह, हौसौ मुशौ हौतेथलै बिह ज़ुठौ लाई छ़ारदौ थेयो।
मुशौ खाई-पी बौडौ फिर थेयो।
एक दियूस गोल्लू रिह मम्मीयै एक बोतल कै शरबत बौन्याईंदै छ़ारो।
उज़ौन्ट मुशाई नौज़ौर बौतौल कै लागिस।
मुशौ मुलुक तरकीब लाईंदै शाँदुवौंदौ थेयो, हौसौ शौरबौत ज़ुटबै च़ाईंदै थेयो।
मुशौ बौतल गाश नाठो ज़ैऔ ना कौऔ ढ़ाकान लै खोल्याँबैलै सफल फिरदौस।
एबै मुशौ हौतेतकै मूँह तोच़नाई कोशिश कौरदौस।
बोतल रिह खाक लौउठि थीह मूँह नौऔंखान थेओ।
तेका मुशै लै तौरकीब आईस हौतयूँवै आपनि पुँज़ार बोतल कै बेज़ि।
पुँज़ार शौरबौतै कौरि रुज़िस हौसौ च़ाटि-च़ाटि मुशा पेट भौरुवो।
एबै हौसौ गोलू रोह सिराना पार बौनौंदौ आपनौ बिस्तरा कै नाशिंदै आराम कौरदौ लागो।
रितेश कक्षा तिसरी कै पौढ़दौ थेयो।
हौतयूँकै त्रौन लौउठै शारो-शारो खरगोश थेह।
रितेश आपनै खरगोशौ लै  वाल प्यार कौरदौ थेओ।
हौसौ सुकुल नाशनै का पैलै डोखरै का हारौ-हारौ कौङलौ खौर आनिंदै खरगोश लै खायाँदौ थेयो आ तेका सुकुल नाशदौ थेयो।
सुकूल का आछ़िंदै बिह तेनाई ताईंयै खौर आनदौ थेयो।
एक दियूस रिह बातैस रितेश लै सुकूलाई ताईंयै लेट फिरान थेयोस।
हौसौ खौर आनि नाईं बोलोस, आ सुकुल लै नाठो।
ज़ेतरा सुकूल का आओ ता खरगोश आपनौ घौरै कै नेथे।
रितेश मुलुक लोरुवो पर कियैए नाईं पौरे।
सेब मानुषौ का पुछ़ो मौगौर खरगोश कियैए नाईं पौरे।
रितेश उदास फिरो
रुई-रुई आखि राति फिरि।
रितेश एबै बगीच़ा कै बेशिंदै रुँदौ लागो।
आ दौक का हौसौ देखदौस किह हौतयूँरै त्रौने खरगोश खौर खान थेसा, आ खेलान थेह।
रितेश लै खुशी फिरि आ हौसौ सौमज़ोस किह हेनोर लै बोख लागिंदी थीस तेका हौयै बगीच़ा कै आएँदै सा।
मुला बोख लागदेन ता हाऊँ यो का खाऊ माँगदौसु।
पर हेनाई ता यो बिह नाई।
हौतयूँलै दुख बिह फिरो आ खरगोश पौरनाई खुशी फिरि।
वेद बाशाल रिह छ़ुटि कैह आपनि आपि रोह घौरै नाशदौस।
हौतेत वेद लै वाल मौज़ा आछ़दौस,कयूँकि आपि रैह आम रोह बगीच़ास।
हौतेत वेद ढ़ेरी आम खाँदौस आ खेलदौस।
हौतयूँरै पांच़ सौंगी बिह सा,पर तेनोर लै वेद आम खाँबै निदिंदौस।
एक दियूसाई बातैस,वेद खेलदा-खेलदा दुखाउवो।
वेदाए सौंगी होरियै वेद लै च़ुँगिंदै घौरै पोछ़ाओ।
आ हौतयूँरि यो लै हौतयूँरि दुखाईनाई बातै बोलिस, तेका वेद लै मालिश कियो।
यो वै हौसै सौंगी लै शुक्रिया कियो आ तेनोर लै ढ़ेरी आम खायाए।
वेद ज़ेतरा ठीक फिरो ता हौतयूँलै सौंगी होर रिह कीमौत सौमौज़ आई थीस।
एबै हौसौ तेनोर सिह खेलदौ आ मुलुक आम खाँदौ थेयो।
आज़ बाज़ी कयौ बौनयाईं दिस
तुँबै बाज़ार का केतरा आए
तैरौ काम फिरो।
छ़ोटु सुकूल नाठे।
आमोर लै आपनौ काम आपुवे खौटनौ च़ानौ।
हिंवाद छ़ेकुवो बाशाल आओ बिह शेलौ नाई नाठो।
होली रिह तुमलै मुलुक मुलुक बधाई
ब्यालि फिरो घौरै हाँडौ।
आपनि चारपाई पार हेंज़ौ।
आमोरियै कालै होलिओ रिह ज़ातार कैह नाशनास
तुँबै कियै नाशानसौ ?
तुँबै कयौ काम खौटानसौ ?
आज़ शेलौ बौदिस 
मुला मुढ़ै कैह वाल दुखानस
हीज़ हाऊँ बाज़ार नाठि
हौतेत का भिंडी आदरौ पिपली आनि हिज़ालि मैईंयै उड़द रिह पौयत बौनयाई थीह
आज़ मैरौ घौरै मेहमान आछ़सा
तेनोर सिह छ़ोटु बिह आछ़सा ताह आज़ हाऊँ तुमोर सिह नाशि नोबोलुँ
आज़ रमा रोह घौरै सत्य नारायन रिह कोथ्यास ताह मुला हौतेत नाशनास
तेकाए छ़ोईं का छ़ोईं काम छ़ेकदिसु एबि याँइना बिस आ ओखार बिह धोनाएसा हेतकै टाईम लागेस
बाए मौसम ख्राब फिरान आज़ मैरि तबीयत बिह ठीक नाईं।
सीमा तैईंयै केति बाज़ै कोलेज नाशनास। 
नाशदि बेरै फोन कौरे।
कोरोना वायरसै सेब ठाएँ तबाही मचायाई छ़ारिंदिस। 
आज़ जुन ना कुन हेथै कौरि डौरौंदौस।
तामोर रोह देश कैह हेतका बौच़नाई ताईंयै मानुषौ लै जागरुक कौरनाई ताईंयै प्रचार प्रसार कौरानसा।
हेतका बौच़नाई ताईंयै तामोर लै साफ-सफाई रोह ध्यान छ़ारनौ च़ाईं।
छिंकदि आ खोंगदि बेरै तामोर लै आपनि बाइयै कौरि आपनि खाक बूदनौ आ आपनै हाथ लै साबुनै कौरि औबौल धोनौ च़ानौ।
कयौ ताऊँकै आज़ रिह ताईंयै किछ़ योजना सा ?
मुला लागदौस किह हाऊँ किछ़ कैनिंग कौरबै नाशानसु।
हाऊँ फुटबाल शाँबै नाशानसु।
तुह कयौ कौरानसै औबौल लागदौस।
कयौ तुँबै आपुलै आपनौए बौन्याँदैसौ ?
हाऊँ एक लैमनौ दियूसा खाऊ थेओ 
किह हाऊँ समुद्र तट का पिछ़ु आपनौ खाउ वारै लै गौरकौ बौनयाई बोलसु।
अच्छा हाऊँ तुमलै हराई बोलसु मैरै बाल च़ोमौकदै खादरै सा।
सौच़ि कैए हाऊँ एक मौनगुन्डा रिह गान नुवाँ।
एबि हाऊँ औबौल ढ़ाँगै सुह।
कानूनाई डिग्री आप्टयानाई ताईंयै शिकागो विश्वविद्यालय कैह नशानसा।
मैरै यो-बा बिह मुकसि साथ आए,कयूँकि तेनोरि पौढ़ानै का छ़ुटी कै सा! 
वाह! 2 बाऊ। 
जान सिह वेन तुँबै गिटार औबौल बाज़ाँदैसौ?
तुँबै सारौ द्यार कयौ कौरदैसौ??
हाऊँ घौरै का काम खौटदौसु, तुँबा बारे कै कयौ?
हौयौ औबौल नाई?
चौश्मा लाऔ।
नेटफ्लिक्स शाओवे।
तै तुँबै कयौ पौढ़ानसौ ?
हाऊँ बिह खाऊ वाल भाँदौसु खास कौरै बढिया खाऊ।
तुँबै कयौ शाना भाँदैसौ?
मुला एबै आ काम नौखौटनास, भौलाई लै शुक्रिया।
नुवाँ,सौच़िये नुवाँ। 
हाऊँ कंसास कै सुह।
हाऊँ फिलौम भाँदौसु। 
खास तौरै कौरि।
नुवाँ,हाऊँ नुवाँ। 
तुमकै कैनै रुवाए कुकुर सा?
तेनोरि नौकौरा, पर हाऊँ कौदु द्यारौ कै कौरसु। 
तुमलै कयौ शौकस?
हाऊँ फुटबाल शाँबैलै नाशानसु।
तुह कयौ कौरानसै
मुला लागदौस किह हाऊँ किछ़ जाम कौरि सौकदौसु।
कयौ तुँबै बिह मौज मस्ती रिह ताईंयै खेलदैसौ?
कियै मुकै घौरै बाए शिकार आ फिरि काए तयार कौरना टाईमस। 
ज़ौ बौदि नाईं।
वाल बढ़िया।
तै तुह ज़िउनाई ताईंयै कयौ कौरदौसै? 
तुह सौच़ बोलान
हाऊँ मुलुक सुतदौ सु। 
तुँबै गेत भाँदैसौ? 
हौयौ ज़ानना औबौलस।
हाऊँ आर्थिक तौरै पाका हुनैका सौफौर कौरदौसु।
मुला भ्रोसास किह तुँबै कौरि बोलसौ।
कैलिफोर्निया मौका ए कौरि शिकस।
हौसै मज़ेदार सा।
हाऊँ बिह एक रौक स्टार बौनना च़ाँदौ थेओ कयूँकि मुला गेत सिह प्यारस।
तुमलै एक हैनो शौक च़ानास ज़ौ किह तुँबै राचि लौउठै-लौउठै हिसा कै कौरि सौकदैसौ।
माराज, हाऊँ हैलोवीन सिह प्यार कौरदौसु, तेकाए तुमलै कयौ भौलौ लागदौस?
फिलौम ?
दौक घंटा?
हौसौस ज़ौ हाऊँ पूल कै बिताँदौसु।
टेनिस औबौल लागदौस!
आँ हाऊँ सु !
तुँबा बारे कै कैऔ ?
वाल औबौल ढ़ाँगै,शुक्रिया। 
आज़ तुँबै कैनै सौ?
हाऊँ आपनौ बैंक रोह कैशियराई गान सु।
हाऊँ हौतयूँलै दूर कौरनाई ताईंयै इश्कबाज़ कै शूरना।
आँ, बाताईनाई ताईंयै शुक्रिया।
हौसौ वाल मिठौस, हाई सुकूल स्वीटहार्ट गाने च़ीज़स।
मैरौ पसंदीदा रांग गुलाबीस। 
तुँबा बारे कै कैऔ?
अच्छा! 
हाऊँ बौदि बाए नानछदौसु कयूँकि हाऊँ आपनौ अकाउंटिंग कामै कै व्यस्त थाकदौसु।
ओह मादेयो डोमबोराज़ी, हाऊँ नाज़ान्दौसु किह मुला काम पौरना हुँदेन हाऊँ कयौ कौरै थेयो।
कुकुरै मुला उज़्याओ आ बस एक तारीखाई ताईंयै त्यार फिरान थेयो।
कियै मुकै घौरै का बाए आ घौरै लै फिरि काए त्यार कौरना टाईम हुँदेन। 
ज़ौ बौदि नाईं!
माराज,आज़ तुँबै कैनै सौ? 
हाऊँ आपनि 4 बौएनि सिह साथ टाईम बितानसु, तुँबै कयौ कौरानसौ।
एक मानुष मुका औबौल थेयो, पर हाऊँ पास फिरनाई कोशिश कौरान थाकसु।
ओहो, हौयौ एक यम्पी जेपीबीस।
हाउँ हेथलै आपुसि साथ निनीयानसु ?
आह, हाऊँ? एशियाई खाउ भाँदौसु, खास कौरि थाई खाऊ।
मैरै छ़ोटु सिह भाई होर लै हौयौ वाल पसंदस।
मैरै सस्पेंस नावेल कै सिरिफ पिज़्ज़ा शौराओ।
दुई फ्वारा एके बेर कै बाराबाद फिरे!
माराज,दिन कैऔ च़ौलौंदौस? माराज ठीक। 
कयौ हालस?
हाऊँ ठीक सु, हाऊँ आपनि यो सिह साथ थाकानसु,हौसौ हाऊँ सु? 
हाऊँ आज़ एक किश्ती कै नाशानसु?
आँ, मैईंयै शादी की।
तैईंयै?
नुवाँ, हाऊँ आपनौ माछ़ि पाकारना कामै कैह लागि थाकौंदौ सुह।
ठीकस, तुँबाए शौक खास तौर कैह सिरिफ माछ़ि पाकारना आ किश्ती सैली रोह कयौस। 
हाउँ सौच़कौए टूना ज़ैई माछ़ी खाँबैलै भाँदौसु।
हाऊँ पेटकै सिह (गाबिन) सुह, कयौ तुह बधाई सै! 
नुवाँ, हाऊँ शादी शुदा नुवाँ।
तुँबै कियै थाकदैसौ?
बजे का सु, तुह कियै थाकदिसै?
कयौ तुह ज़ानदिसै किह केप हैटेरस कियैस? 
हाऊँ ईँयेत सुह।
मैरो मौर्द एक इंजीनियर रोह काम खौटदौस। 
मैरि सेबका औबौल माछ़ि रौक माछ़िस।
माराज हौतेत! 
कयौ हालस? 
हे, हाऊँ भौलौ सुह कयौ हालस?
सिरिफ मैरौ सौफौर रिह योजना। 
हाऊँ काम शोठयाँबैलै नाशानसु आ बस दौक महीना रिह ताईंयै नाशसु किह कयौ योजना सा? 
योजना कियै सा।
औबौल ढ़ाँगै, हाऊँ नाच़ साल्सा रोह मौज़ा कौरदौ सु, तेकाए सुनच़ियान सु किह हौसौ भानास।
मुला आशास तुमलै मौज़ा आओ।
शुक्रिया।
हाऊँ इंजीनियरिंग कौरदौसु, तेकाए मुला यकीनस किह हौयौ धौडौकदौस! 
मुला यकीनस किह हौयौ कौरदौस औबौल ढ़ाँगै मैरौ सपना एक जिऊंदाई ताईंयै डम खेलनास।
मैरौ सपना इटली कै पिज़्ज़ास! 
लगभग हौतेत! हाहा। 
मुला यकीन नाईं किह हौयौ कैऔ सौमौज़ कै आछ़दौस। 
पर हाऊँ सिरिफ हेथसि साथ नाशानसु।
6 मैरौ सौफौर रै कारौन।
मुला लागदौस किह हौयौ एबि रिह परियोजना कै बिटकाइन शामिलस, मैरौ दिमाग लै तौलौंदौस! 
मैईंयै बिटकाइन कै रुपया लाएँदैसा। 
बुरौ निवेश नाई हौयौ। 
ओह सौच़िये? 
हौयौ तेज़स।
हेथा अलावा तुँबै कयौ कौरदैसौ?
रेट बौढ़ींदौस आ मुलुक काम फिरदौस, हेथा हिसाब छ़ारनाई ताईंयै औबौलस।
आज़ सेका तुँबै कयौ कौरानसौ? 
किछ़ बिह नुवाँ मैरौ कुकुर लै तुँबै त्यार फिरे?
तुमकै कैनौ ज़ैऔ कुकुरस? 
मुला सेमचेन होर सिह प्यारस! 
हाऊँ आपनै पेरै सिह प्यार कौरदौसु तेना सौमनै किछ़ बिह नाईं।
ज़ुन सेबका बौडौस। 
हाऊँ मासाऊँ बिह नाखाँदौसु, कयूँकि सेमचेन मैरि ताईंयै पेराई गान सा, मुकाछ़ै एक स्वातिस ज़ौ आपनौ धनुष का मूलुक शारेस, आमोरि लगभग मौरे
तुँबै लगभग कैऔ मौरे?? 
मुला लागदौस किह तुह मुला या ता, खौरे बाऔली फिरानाई ताईंयै डाइविंग
ओह, हाऊँ आपनि बाइक या स्केटबोर्ड निना औबौल ज़ानदौसु। 
कार रिह ताईंयै बौदि नुवाँ।
हाऊँ खेल भाँदौसु पर हाऊँ तेना बारे कैह पौढदौसु।
किछ़ आ तुँबै मौज़ा रिह ताईंयै कौरदैसौ? 
मुला गेत औबौल लागदौस, खास तौर कै मैरौ गिटार कै तेजस्वी हाऊँ ज़ानदौसु किह, हाऊँ हौतेत कै हेति बौडौ, पर हेति च़ाना सुह।
किह वाल शारोस! 
मुला लागदौस किह सौच़िये हाऊँ प्यार कौरदौसु, हाऊँ काम खौटना भाँदौसु बिल लै पाकारनाई ताईंयै
हाय आई जूली आ हाऊँ एक एयरलाईन रिह ताईंयै काम खौटदै वारै एक जियूँदि हाऊ जूली रिह ताईंयै मौडल कार बौनयाँदैसि।
हाऊँ एक बौराश कै लगभग 30 हज़़ार कौरदौ सुह, आ मुला मैक एन पनीर खाँबैलै मौज़ा आछ़दौस कयौ तुह किज़ी का डौरदौसै? 
हाऊँ कीरै बिलै शाई नोबोलदौसु।
मुला जामु होर का नौफरौतस, जामू बस मुला मुलुक माटि पौरदौस। 
हाऊँ बिह! 
हौसै सेबका मारे सा।
मुला शिकायत कौरनाई ताईंयै आपनै gf लै slc कै आराना खोमाएस।
ज़ेतरा हौतयूँवै शिकैत कींदिस ता हौतयूँवै कयौ बोलो? 
बोलदैसा, हेथलै खौतौम कौरौ,जामू लै आपु मारी टालयाऔ, तुह एक पायलट सै।
आँ, औबौल ढाँगै बौडै जामू मैरि बातै नाईं। 
हाऊँ कयौता काम कौरान सु। 
तै कयौ तुमलै कुकुर भौलौ लागदैसा?
हाऊँ कौरदौ सुह, पर मैरौ अपार्टमैंट हेथाई अनुमति निदिंदौस। 
दुखाई बातैस किह मैरै बीगल हौसौ बातै लै नौखौंवा।
आँ,हौयौ मैरि पसंद नुवाँ, पर हेथा मकान-मालिक तैरै यो-बा कयौ कौरदौसा? 
मैरौ सौंगी थेयो।
नमस्ते,आज़ तुँबै कैनै सौ?
हाऊँ भौलौ सु तु कैनौ सै?
हाऊँ सौच़िये हेति धातु, मेटालिका शूनान सह। 
हाउँ हौसै सेबका भाँदौ सु।
औबौलस। 
हाऊँ आच़कालि घौरा काम ग्रेड कौरानसु। 
हाऊँ एक ग्रेडर शिखाँदौ सुह।
आह,हाऊ औसौल कै कालेज कैह एक परिष्कार सुह। 
हाऊँ कालेज रिह ताईंयै त्रौन बौराश पैलै का त्यारी कौरान सुह, कौदु बिह छ़ोईं शुरू नोकौरि सौकदौसु
औबौल ढाँगै हाऊँ एबि सेका सिरिफ च़ार बिलारी कासी बिह च़ेलै नाईं।
हाऊँ शाबरि बिलारि शाना औबौल ज़ानसु।
ओह, मैरौ सेबका भौलौ ज़ानना रांग नीलौस। 
कि़छ़ बिह शौक? 
ज़ुरुरी नाईं। 
हाऊँ औसौल कै चौर्च सिह प्यार कौरदौ सुह, शायद तेकाए कयूँकि मैरौ बा एक उपदेशकस।
तुह?
औबौल ढ़ाँगै हाऊँ एक सर्कस च़ालाँदौसु ज़ियै हाऊँ एक साईकौल कै एक तार गाश नाशदौसु। 
हौयौ मज़ेदार लागदौस। 
कयौ तुह कौदु लोटो?
सिरिफ एक बेरै भौरै ता हौयौ लाईव देखानाई बेरै नेथेओ।
सौर्मिंदा फिरै थेयो। 
कयूँकि हाऊँ त्वार रोह द्यार कै चौर्च कै थाकसु, तेकाए हाऊँ तुँबाए सौफौल फिरबैलै पूज़सु। 
हौसौ शांतस! 
हाऊँ एक शौकीन च़ावला तैराकी सुह, पर पूल सिह च़ौमरुई थाकदैसा। 
समुद्र कै शार्क।
हाँ, हौतेत सा, पर किछ़ बिह समुद्र कैह तैरना सिह नालागदौस।
हे! कयौ तैईंयै आपनौ कंप्यूटर बौन्याऔंदौसौ? 
कयूँकि मैईंयै मैरौ बौन्याओ। 
नुवाँ,हाऊँ औसौल कै एक गेत शिखाँदौ वारौ सुह।
ओह, मुलुके शांत आ नौउवौ-नौउवौ तौरीका शिखाँदौ।
हाऊँ औसौल कै लगभग 6 बौराश रिह ताईंयै एक मैकैनिक थेयो?
केतरा केतरा हाऊँ राक्साई फिलौम शाँदौ सुह।
मैईंयै कंप्यूटर बौन्यानानै का पैलै गाडि रोह काम खौटो। 
आ अच्छा! 
हाऊँ फिलौम भाँदौ सुह। 
मैरि सेबका च़ानाई फिलौम औरेंज रेड कौरै ज़ाननाईस।
हौयौ मैरो सेबका च़ाना रांग बिस।
हुह! मैईंयै हेथलै नाई शाऔंदौस। 
हाऊँ हेथलै आपनि पौरच़ी कै शामिल कौरसु। 
कयौ तुँबै कौठा कौरदैसौ? 
हैऔ ता हाऊँ एक ढ़ाँगा बोट कौठा कौरदौसु। 
हाऊँ हेथलै इशारा कै छ़ारदौ सु आ हौतेथलै ज़ागा सिह सौल्लौ कौरदौसु।
औबौल। 
हाऊँ कीरै कौठा! 
हाऊँ लौउठै मानुषौवै भौरैंदै हेबरै डोबा सा। 
केतरा-केतरा हाऊँ डौरनाई फिलौम बिह कौठा कौरदौसु। 
मुला आपनौ बारे कैह आ बोलौ
ज़ेतरा हाऊँ लौउठौ थेओ, हाऊँ फौज़ कैह नाशना च़ाँदौ थेयो, पर मुला विज्ञान पौरौ।
विज्ञान रिह ताईंयै भौग्वान रोह शुक्रियास कयौ हाऊँ ठीक सू?
ठीक! मुला कंप्यूटर आ सेमचेन रोह बारे कै शिखना वाल भौलौ लागदौस।
जीव मीठै सा। 
तुमलै सेबका भौलौ कयौस?
नमस्ते, तुँबा काम कैनौ च़ौलानस? 
वाल औबौल। 
मौसम रोह बारे कैह सुनच़ियान थीह। 
तुँबा दिन कैयौ बीतानस?
वाल औबौल कौरान सा। 
आँ मौसम ख्राबस तुँबा सेबका च़ाना मौसम कयौस? 
शूकौ।
बाशाल मैरो सेबका च़ानास हाऊँ हौसौ टाईम कै माछ़ि पाकारना भाँदौ सु ओह आँ? 
कयौ रुवाई माछ़ी पाकारना?
हाऊँ एक सौरौ आ गार बिलै थाकदौसु।
वाह किह शांतस, टाउट सा ज़ौ उत्कृष्ट पौरदौस।  
तुँबै खेल कै सौ?
हाऊँ टेनिस,फुटबौल आ हाकी भाँदौसु।
नुवाँ औसौल कै एक शौक रोह रुख्स कै क्रिसमस रिह ताईंयै सजायानाई ताईंयै भाँदौसु ज़ौ औबौलस।
रोशनी सिह साथ घौरै का बाए 6 मैरौ ब्लौक कै सेबका भौलि सजावटस ज़ौ वाल भौलौस।
तुँबै कौदु ब्यालि रिह खौबौर कै हेथलै बौन्याँदैसौ ज़ौ हौसै छ़ुटी रै टुकरा कौरदैसा?
हाय नाऔ ज़ान आ हाऊँ आपनौ मौर्द रोह शोप कै सु ज़ौ पौर हैलो मौरो,हाऊँ चार्ली सु।
हैनौ शूननाई ताईंयै माफ कौरौ।
हाऊँ छ़ोईंये आपनि प्रेमिका सिह शादी कौरबै सुह।  
वाह बधाई, हाऊँ लगभग 77 बौर्शा सुह आ हेथा मुलुक-मुलुक शुक्रिया। 
तुह हौतेससि केतरा सेका शादी कौरान थेयो? 
हाऊँ त्रौन बौराश का प्रेमिका सिह साथ सुह। 
58 बौराश आँबै शादी कौरिंदै सिह एबि आछ़दौ जून 59 बौर्शाए फिरसि तुँबै काम खौटदैसौ? 
हाऊँ एक कैशियर,पत्रकार आ डीजे सुह। 
हाऊँ बेसबौल उद्घोषक बौनना च़ाँदौसु।
मैरै पेरै आ हाऊँ रोज़ शनिवार कौठा बेठींदैसि।
नुवाँ, हाऊँ डौरना काम नौखौटदौ मुला रोज़ साउथ पार्क शाना भौलौ लागदौस। 
कयौ तुमलै टीवी भौलि लागदिसौ?
वाह ज़ौ भौलौ ज़ानना लागदौस, कालि कौफि रिह ताईंयै मैरि आदौत बौश का बाएस।
कौफी भौलिस।
मुला बिह सातवीं बेरै बौदलुवौंदौ गेत पसंदस। 
तुमलै आ कयौ पसंदस।
कयौ तुमलै शौक सा मिनिंग बागवानी सा हाऊँ गेत आ टीवी लै आपनौ शौक ज़ानदौसु। 
बौनाई ताईंयै तुँबाई सेबका भौलि च़ीज़ कयौस?
औबौल ढ़ाँगै तुँबै कैनौ ज़ैऔ गेत पौसंद कौरदै सौ? 
रौक गेत।
मुला रौक गेत वाल पसंदस। 
कयौ तुँबा किछ़ सेबका भौलौ पौधा बि सा?
हाय आज़ तुँबै कैनै सौ, हाऊँ आज़ राचि औबौल कौरान सु एबिह सेका किछ़ बिह नाईं पौरौंदौस
कयौ तुमकाछ़ै अक्सर नाशना फिरदौसौ? 
हेतका बौदि हाऊँ च़ाँसु। 
हौयौ नौउवि द्वाई काम कौरानस।
हौसौ सेबि का बौडौस ज़ियै तुँबै काम खौटदैसौ हाऊँ काम नौखौटदौसु, हाऊँ आपनौ बाउ रोह च़ुम्पालौङ खौटदौ सुह।
ओह, मुला एबि वाल भौलौ प्रमोशन पौरौंदौस! 
मैरौ बाऊ आ हाऊँ आज़ तैरे, एबै हौसौ पौढ़ानस।
ज़ौ मुलुक भौलौ लागदौस मैरै त्रौन छ़ोटु सा आ हाऊँ एक दियूस आ छ़ोटु लै भासु।
तेका तुमलै तेनलै दौक आ बौराश कै बौनयाना खोमाएस।
आँ च़ीज़ौ लै ठीक ढ़ाँगै कौरि गारनास।
ज़ेतरा हाऊँ लौउठौ थेयो तेतरा मैरै यो-बा रोह तालाक फिरो।
औबौल ढ़ाँगै हौयौ सिरिफ गडबडस।
मुला हौसौ ज़िंदगी आपनै छ़ोटु रिह ताईंयै नाच़ाईदैसु।
कयौ तुँबै नौउवौ डैक एल्बम शूनौंदौसौ?
मुला सेबे रैप भौलै लागदैसा पर हौसौ सेबका भौलौस।
नमस्ते! हाऊँ शादीशुदा सुह आ छ़ोटु सा।
कयौ तुँबै?
एबि सेका नुवाँ! 
हाऊँ एक पेराई ताईंयै ढ़ोल बाज़ानै कै लागौंदौसु। 
मुला बिह रैप भौलि लागदिसा!
हौयै मुकसि हुँदि सेबे असुरक्षा सि साथ मौदौत कौरदौस!
तुमै आपनै टाईम रोह कयौ कौरदैसौ? खौ! 
मुला लागदौस किह हाऊँ लगभग सेब बेला कै बुखौ सुह! 
पर मुला फैंसी गाडि च़ानाईस!
मुला खाऊ वाल भौलौ लागदौस! 
हाऊँ लगभग हौतेतिये खाउ बौनयाँदिसु ज़ेति बाए खाँदि सुह।
मुला लागदौस किह मुला एक कार्वेट च़ानास। 
ज़ौ मैरि ज़िंदगी लै पुरौ बौनयाँबैलै मौदौत कौरेस!
तुमलै कुन साईं रांग पौरेस?
तुँबा सेबका च़ाना खाऊ कयौस? 
मैरौ आपनौ च़ाना रातौ फिरेस!
हाऊँ सुशी आ पनीर प्यार कौरदौसु! 
हालाँकि कौठा नुवाँ। 
मुला सिरिफ किछ़ सुशी पसंदस!
हौयौ भौलौ नाईं। 
बाकी औसौल ठीकस!
हाऊँ सहमत सुह! 
मुला पाच़ौंदौ सामान सेबका भौलौ लागदौस।
राचि रोह खाऊ कै कयौस? 
हाऊँ स्पेगेटी बौनयान सुह! यम!
मैईंयै एबि सेका शुरू नाईं कियौंदौस,पर मुला लागदौस किह टाकोस।
हौयौ बिह औबौल लागदौस!
मुला दुईये पसंदसा!
नमस्ते हौतेत कुन सा?
अरे, हाऊँ ईंयेत माइली साइरस आ पनब रौक बिलै का सु
वाल भौलौ! 
मुला गेत शूनना भौलौ लागदौस।
मुकै मुलुक कार सा।
कयौ तुमलै कार पसंदसा? 
सिरिफ तेतरा ज़ेतरा हाऊँ आपनै सोनचीनाए सौंगी होर सिह छ़ुलान सु।
कयौ तुमोर रैह कुन सौंगी सा?
हाऊँ नुवाँ, पर मुला रोज़ काम खौटना भौलौ लागदौस। 
किछ़ पसंदीदा शो? 
मैरौस टाम सिह जेरि।
हाऊँ बेसबाल शाना भाँदौसु, दौक ओरिक ढाँगाए खेल बिह।
आँ, मुला बबक सैंडविच आ पिज़्ज़ा पफ सिह एक खेल शाना भाँदौसु
तुह कयौ खाँदौसै?
पिज़्जा हाऊँ सेबका भाँदौसु। 
मैरी सेबका च़ानाई कार कंपनी फेरारीस। 
कयौ ताऊँकै एक सेबका भानाई कार कंपनि सा? 
हाऊँ नाज़ानु किह हाऊँ कयौ कौरदौसु
औबौल ढ़ाँगै हौयौ ताऊँसि बाताईना औबौल थेओ।
तुमलै बिह शुक्रिया।
आपनि कार रोह मौज़ा कौरौ
आँ, आपनै गेत टाम आ जेरि रोह मौज़ा कौरौ।
मिली साइरसै कौरि दौक भौलै गेत रिह ताईंयै रोज़ काम कौरना मौज़ा कौरौ।
हाऊँ रोज़ कसरत कौरना भाँदौसु मैरै सोच रैह सौंगियौ काछ़ै वर्कआउट बिस।
आँ हौतेत, तुँबै कैनै सौ? 
हाऊँ ठीक सु, बस आपनै भानाए बाज़ान्त्री लै शूनान सु,छ़ोईं कौरौ।
तुँबै?
अच्छा! 
मैईंयै एबि-एबि पूल का एक खेनला छ़ेको। 
हाऊँ किछ़ ज़ाननाई इछ़ा सि सु शूनबैलै औबौल लागानस! 
कयौ तुँबै ओरिक काद बोलदैसौ? 
हाऊँ फ्रेंच आ स्पेनिश बिह बोलदौ सुह।
हाऊँ औसौल कै एक दियूस पिरामिड रोह फिंदरे शूरना च़ाँदौसु।
हौयौ बान्त औबौल लागदौस। 
हाऊँ हैरान सु किह कियै मैरौ रांग आन्धौ औसौर हुँदेन तैन हौसै कैनै देखियै थेह।
मैरौ लक्ष्य स किह हाऊँ मौरनै का पैलै एक काताब पुरी कौरसु। 
लिखना या पौढ़ना? 
मुला औसौल कै नुकरी पौरनाई ज़ुरूरतस, मैरै दुई छ़ोटु सा।
हाऊँ एक मिडिल स्कूल कै कला शिखाँदौ सु! 
हौसौ बान्तरुवा लागानस ! 
मुला कला पसंदस। 
कयौ तुँबै आपनौ काम लै मौज़ाए कौरानसौ ?
हाऊँ कौरदौसु! 
बौल्कि ताह हाऊँ स्यानौ-स्यानौ सुह, तैबिह हाऊँ गेंडा भाँदौसु। 
हौयौ औबौलस।
यूनिकार्न कै विश्वास कौरनाई ताईंयै वाल बढ़ियास। 
तेनै ठीक सा, पर हाऊँ आपनि ताईंयै नरवारै लै भाँदौसु।
नरवालस बिह सेबका बौडौस! 
हाऊँ सहमत सुह! 
हाऊँ सिरिफ च़ाईंदैसु किह भीड़ तेनोर रोह बारे कै पैलै काए एक गेत बौनयाएस।
माराज तुह कैनौ सै हाऊँ ठीक कौरानसु तुह कैनौ सै?
हाऊँ घौरै सिरिफ भौलौ सु ज़ौ औबौलस तुँबै कैनै खाऊ खाना भाँदैसौ?
हाऊँ डायबिटिक सुह तेकाए मैरै खानाए चुनाव दौक सा ज़ौ बेकार सा किह तुँबै कौदु का डायबिटिक सौ?  
मैरि पुरी ज़िंदगी हेथा वाल दुख फिरदौस, मुला हौयौ शूनिंदै दुख फिरदौस किह मैरि बफ पैलै काए डायबिटिकस आ हौसौ द्वाई खाँदिस 
हौयौस किह एक बमर तुँबै गेत रिह गान हाऊँ गेत पौप, रैप, 80 रोह दशक रैह गेत ।तैरौ बारे कै कैऔ पसंदस?
मुला रौक पसंदस। 
कयौ तुँबै वीडियो गेम खेलदैसौ। 
आं मुला वीडियो गेम पसंदस। 
ताऊँकै कैनौ ज़ैऔ गेमिंग सिस्टमस?
टेक ईंयेत गीक। 
पारदौरै बिलै कुनस? 
नमस्ते। हाऊँ डेव सु,उर्फ पर्सनल ट्रेनर।
ओह,भौलौ। 
हाऊँ एक वेबसाइट बौनयाँदौ सु। 
यार,हाऊँ तैरौ काम खौटि नोबोलुँ। 
मुलुक बौदि बेशना। 
आँ,पर मुला ओरुपोरु बेशिंदै खौबौर पौढबैलै पौरदिसा ज़ेतरा हाऊँ कोडिंग नौकौरदौसु।
मुलुक गद्दी। 
कयौ तैरौ बौस लै पौता सौ किह तुह हैऔ कौरदौसै?
हौसौ शाई सौकदौ थेयो, पर हौसै हौयौ बातै रिह पौरवा नौकौरदै किह डेडलाइन पुरी फिरानस कि नाईं।
मुला लागबै लागान थेओ किह तुँबै सुतैंदै सौह।
ताऊँकै केति भौलौ मालिक हुवेस।
हाऊँ सिरिफ कौठा बौदि काम खौटदौ,विंक,विंक सु। 
च़ानास। 
तुँवै हाफ्ता रोह अंत कै कयौ कौरदौसौ?
हाऊँ रोज़ आपनौ खालि टाइम कै सेठ फिनाए तौरीका लोरींदौ सुह। 
मुला नालागदौस किह हैनि किछ़ बातै सा।
शायद हौयौए कारणस किह हौयौ मैरौ टाइम रोह हेति टाइम लाँदौस।
हाऊँ बौल्कि आपनौ टाईम सिह काम गारदौ सुह।
अच्छा, कयौ तैईंयै शेयर बाज़ार कै टेमाऔंदौसौ? सिरिफ शाकाहारी कै। 
बेज़सु
हाय कैनै तुँबै आज़ वाल औबौलस, बस तैराकि छ़ेकुवो
कयौ तुँबै एक लौउठि उमौर कै मुलुक शिखौंदौसौ,एबै हाऊँ 33 बौर्शा सुह
ठीक तुमलै बेसबौल आँ, ईंयेत किह फैन, आ तुँबै भाँदैसौ
हाऊँ एक साथी बौल खेलदौ सु, ज़ौ सेबे अमेरिकी द्यानि रिह टीम रिह ताईंयै खेलदौस
च़ुरुक।कयौ तुमकै उछ़ाल सेमचेन सा, दुई बिलारि आ च़ार कुकुर सा, कयौ तुँबै
मुला एक गाशा नाऔ दिनौंदौस ज़ौ तुमलै भौलौ लागदौस
अरे, हौयौ कैऔ हुई सौकदौस? कयौ फिरानस? 
हाऊँ सेबका बौडौ सु। 
मैरौ बगीच़ा कै किछ़ बिह नाईं। 
मुला ताज़ा बाज़ी वाल पसंदसा।
मुला बिह! 
हाऊँ मासाऊँ नाखाँदौ सु, आ मुला सेमचेन सिह प्यारस। 
वेजीस एक च़ाँसु। 
तेकाए हाऊँ 70 रोह सु आ एबि बिह किक मार्यान सुह।
ताज़ा हवा, वेजीस, डेली जिंदगी रिह तालिस
वाह,भौलौ काम!
मैरौ बाऊ 18 बौर्शास, पर हौसौ शाकाहारी नाईं नाठो।भौरै हौसौ हुँदौ ता। 
आह औबौल 
ढ़ाँगै लामो टाईम लै हियूँरि मौडरेशनाई कै।
हौसौ एक दियूस डौलि सौकदौस।
मुला आशास। 
हौयौ मुश्कौल फिरानस किह हौसौ मुला सेमचेन औफिसौर रिह रैली कै नाशबै दियेस। 
तुँबा एक भौलौ मानुष हाऊ देश कै आपनौ घौरै आपनि शाँत ज़िदगी लै भाँदौ सु।
किह ज़िंदगी बौस रोह रुख्स कैह औबौलस।
तुँबै लामी उमौर का आराम कौरान सौ।
निशकुश आ हाऊँ हेथलै हैवे बोनयाई छ़ारनाई आशा कौरदौ सुह।
हाऊँ तुमलै शुभकामना दिंदौसु।
मैईं टाइम 2 हाँडना कुकुर लै आसरा रिह ताईंयै नाशनास।
आह वाल भौलौ काम कौरान थाकौ! 
ठीकस तै।
शुक्रिया, मुला आशास किह तुँबै हेथलै आसानीयै माँगान थाकसौ! 
ठीकस! ओ हाऊँ सु पर मुला ताँग डि रोह मौज़ा कौरनौ च़ानौ।
नमस्ते, आज़ तुँबै कैनै सौ? 
सेबका भौलौ एबिह हाऊँ काटी पेरी रोह एक केक बौनयान सु।
हौसौ एक औबौल कलाकारस
ओह,मुला काटी पेरी सिह प्यारस। 
मैईंयै तेसलै एखले शाओ। 
हाऊँ बिह।
हेतका पिछ़ु आपनौ सौंगी लै एक काँबौल सियूँबै नाशानसु।
मैईंयै बिह सियूना,डाठु सिह बनेन।
शेलौ। 
कयौ तुँबै मुला एक बौनयाई सौकदैसौ? 
हाऊँ एक आकार लौउठौ सुह
रोह कोर्स। 
मैरै कुने सौंगी नाईं तेकाए मुला खुशी फिरेस।
ओर ना ता हाऊँ कौरसु। 
ताँबै सेमचेन फिरि सौकदैसि।
पाक्काए तुमलै बेकिंग पसंदस? 
हाऊँ प्यार कौरदौसु। 
आँ, हाऊँ एक बान्तरुवा बेकर सु हाऊँ बिह आपनौ खाउ रोह शिकार कौरि सौकदौसु। 
मुला मैशी भौलि लागदिस।
ताँबै कौठा शिकार कौरि सौकदैसि। 
हाऊँ मैशी रोह मौज़ा कौरि सौकदौसु।
वाल भौलौ ढ़ाँगै एक तारीख गारुवैं किह ताँबै बाए छ़ुलि बोलसि।
नमस्ते हौतेत। 
आज़ तुँबै कैनै सौ? 
हाऊँ वाल भौलौ सु।
मैरौ बा रोह 40 वाँ ज़ौनौमदिन!
बधाई! मैरि द्यानि आ हाऊँ एबि स्वर्ण जयंती कै पोछ़देन ताह औबौलस। 
हाऊँ सु। 
ब्रेंडन: ओए माइक, आपनौ सामान पिछ़ाएँ फिका आ मुकसी सौमनै हाँड।
माइक: ठीकस,ब्रेंडन। 
मुला एक सवारि घौर दिनाई ताईंयै शुक्रिया। 
हाऊँ आपनै यो-बा लै नाराना च़ाँदौ थेओ।
कयूँकि तेनोरि मैरि चाची रोह ज़ौनौमदिन लै मिमी रोह कैफे कै थेह।
ब्रेंडन: मिमी रोह कैफे? 
हौयौ ज़ागा कैह शहर रोह सेबका औबौल बर्गरस। 
माहौल बिह भौलौस।
भौलौ खाउ आ एक भौलि सेटिंग, तुँबै आ कयौ माँगि सौकदैसौ? 
तामोर लै आइक बेरै का पिछ़ु हौतेथे खानौ च़ाईं।
माइक: आँ हौयौ एक भौलि बातै ज़ैई ज़ाननाईस।
ऐऔ तामोर रोह आईक गेम केतरास? 
ब्रेंडन:मुला लागदौस किह हौयौ हिंवाद रिह छ़ुटी का पिछ़ु,ज़ौ एक लामी बात पुरि कौरनाईस। 
कयौ तुमकै किछ़ योजना सा?
ईङमाए रिह छ़ुटी लै?
माइक: ठीकस, तुमोर सिह बास्केटबौल प्रथा कैह नाशनाए अलावा, हाऊँ सेबका बौदि काम कौरसु।
ब्रेंडन:ओह,काम खौटानसै? 
कयौ तुमलै नौउवि नुकरी पौरी या तुँबै एबि बिह स्टारबक्स कै काम खौटानसौ?
माइक: ऐऔ ता, स्टारबक्स मैरि ताईंयै एक भौलि पैला नुकरी थी आ हाऊँ हौसै मानुषौ सिह बेदान कौरदौ थेओ। 
जाससि मैईंयै काम खौटो थेयो।
हालाँकी,मैरौ काम टाइम कै ना ता औबौल थेओ। 
आ ना ए आसान थेयो। 
मैरौ मैनेजौर मुला काम दियेस।
सिरिफ हौतेतरा ज़ेतरा हौयौ सेबका बौदि व्यस्त थेओ, ज़ौ दोथि फिरदौ थेओ ज़ेतरा एक पाका फिरदौस।
कौफी रिह भीड।
हौयौ पाका तौरै कौरि वाल मुश्कौल थेयो। 
आ मैरि कक्षा रै प्रोग्राम रिह ताईंयै संघर्ष थेयो।
ब्रेंडन:अच्छा, एबै तुँबै आपनि नौउवि नुकरी कै कयौ कौरनसौ।
माइक: ठीकस,हाऊँ मल्टी-मैक्स नावाई कंपनी रिह ताईंयै एक औफसौर सौंगी सुह। 
मैईंयै हौयौ कियौंदौस।
दौक शिखन, पर मुला नाईं पौता किह पुरी नुकरी कयौस।
मैईंयै ज़ौ देखौंदौस, हौसौ बौदिभागस।
कंप्यूटर कै डाटा बेज़ना आ ग्राहक रै हुकुम लै मानयाना।
ब्रेंडन: ओह,हौय शूनिंदै वाल आसान लागदौस।
तैईंयै हौयौ नौउवौ काम केतरा शुरू कियो?
माइक: हाऊँ एक नवम्बर का मल्टी मैक्स सिह साथ सु। 
तुँबै कैनै सौ? 
कयौ तुमकै सा।
छ़ुटी रिह ताईंयै किछ़ योजना?
ब्रेंडन:औसौल कै नाईं।
मुला लागदौस किह हाऊँ सिरिफ घौरै छ़ुलबै नाशान सु आ किछ़ दौक काताब पौढानसु। हाऊँ सु।
हालांकि एक स्नोबोर्डिंग सौफौर रिह योजना बौनयानस।
तुमलै आछ़नौ च़ानौ, कियै तुँबै आपनौ कामै कैह मुलुक व्यस्त नुहुँदेन।
नौउवि नुकरी
माइक: ओह,हौयौ औबौल ज़ाननास! 
कुन नाशानस आ तुँबै कियै नाशनसौ ,स्नोबोर्डिंग ?
ब्रेंडन: एबि, मैरै कौमरा रै सौंगी, जे आ क्रिस्टियन, नाशनाई योजना बौनयानसा। 
आ हौतेत सा
जोश,एलेक्सिस आ ऐन।
आँबै बिग बियर कै नाशनाई योजना बौनयान सिह। 
मैईंयै शूनौंदौस किह हौतेत वाल औबौल सा।
हौयौ मौसौम कै स्केटिंग आ हीयँ कैह फौशीनाई ताईंयै हालौत।
माइक: आँ, हौयौए मैईंयै बिह शूनौंदौस। 
पुरौ ट्रिप मस्ती ज़ैऔ लागदौस।
तुमोरि कियै सौ पर थाकना? 
कयौ तुमोरियै एक डेरौ किराया कै माँगौंदौ थेयो ?
ब्रेंडन:नुवाँ आमोरियै नाईं कियो। 
मैरै मौसरै भाई औसौल कै हौतेत एक डेराऐ रैह मालिक सा, आ तेनोरियै बोलो किह हौयौ आमोर रिह ताईंयै ठीकस।
हाफ्ता खौतौम फिरदि बेरै आपनि ज़ागा कै थाकनाई ताईंयै ज़ेतरा हाऊँ पिछला शुक्रवार कै हौतयूँसि बाताउवो थेओ। 
डेरौ बौदि दूर नाई।
हीयूँ निशटौ आ खाऊ रिह दुकानौ का, तेकाए हौयौ एक औबौल सुविधा वारि ज़ागा हुनौ च़ानौ।
माइक: कियै हाऊँ बिह साथ आछ़देन ताह हौयौ तैरै मौसरै भाई सिह ठीक हुवेसौ? 
मुला भ्रोसा नाईं किह हाऊँ नाशि बोलसु;
बौल्कि, ज़ेतरा का हाऊँ तुमसि बाताईयानसु, तेतरा बिह हाऊँ पुछ़ि सौकदौसु किह मैरौ टाइम परमिट रोह बारे कैह एबि कयौस।
ब्रेंडन: मुला भ्रोसास किह ठीक फिरेस। 
हौतयूँवै मुला नाईं बोलो किह मानुषौ रिह गिनती दौकेस।
हाऊँ आनि बोलौ थेयो, तेकाए आमोर सिह साथ जुडनाई ताईंयै तुमोर रोह स्वागतस।
माइक: वाल भौलौ! 
हाऊँ वाल खुश सु! 
भौरै ता, हाऊँ आपनौ प्रोग्राम लै शासु, आ हाऊँ तुमलै एक कालै अपडेट कौरुवैं। 
अरे, हौसौ कूना कैह मैरौ घौरस। 
सवारि रिह ताईंयै फिरिकाए शुक्रिया, ब्रेंडन!
ब्रेंडन: तुँबा स्वागौतस माइक।
शुभ राति हुवाई आ हाऊँ तुमसि दुईं सौफौर रोह बारे कैह बाताईसु।
यो: हाऊँ आज़ तैरौ कौमरा शाईंदै खुश फिरि।
सीता: आँ, यो मैईंयै सामानौ लै ढ़ाँगै छ़ारनाई कोशिश की।
यो: ताऊँलै इनाम पौरनौ च़ानौ। 
तुह कयौ भाँदि सै ?
सीता: शुक्रिया यो, हाऊँ आइसक्रीम नाभाँदिसु
सीता: यो, तैरि ताईंयै एक हैरानी।
आइडिया लाए हौ
यो: मुला एक इशारा दै सीता।
सीता: हौयौ सुकुल रोह बारे कैस।
यो: तुह खेल कप्तान बौनिंदिसै।
सीता: नुवाँ, हाऊँ आपनौ सुकुलाई खास छ़ोटि बौनिंदिसु।
यो: हौयौ बान्त भौलि बातैस हाऊँ वाल खुश सु, सीता
सीता: यो तुह हेती दुखी कयूँ ज़ाननाईसै ?
यो: सीता,मुकै तैरि ताईंयै कयौता बुरि खौबौरस।
सीता: कयौ यो? 
मुला छ़ोईं बोल।
यो: तैरौ पालयाऔंदौ कुकुर, लियो, आज़ दोथि एक गाडि सिह टोक्कौर खाउवो थेयो।
सीता अरे नुवाँ।मुला विश्वास नाईं। 
हौतयूँरो कयौ फिरेस?
यो: मुला पौतास किह तुह दुखी सै। 
आँबै हौतयूँलै सेमचेन रोह अस्पौताल कैह नियो आ हौतयूँलै सेमचेन अस्पौताल कै छ़ारो।
रवि: सुमित,मुला ताऊँसि हौयौ उम्मीद निथी।
सुमित:कयूँ?
मैईंयै कयौ कियौंदौस?
रवि: तैईंयै डीन लै ताँबाई गुप्त रुननाई बारे कै बोलि छ़ारौंदौ।
सुमित: कुन साँई राज़?
रवि: हौयौ किह तामलै क्लास रिह ताईंयै लेट फिरो थेयो। 
कयूँकि क्रिकेट फाइनौल शान थेह।
भारौत आ पाकिस्तान रै बीच़ हिज़ालि लेट राचि सेका वन डे सीरीज।
सुमित: मुकै किछ़ आईक बात नीथी। 
ताँबाए सौच़ बोलनाई ताईंयै माफी च़िठी सशौर्त थेयो।
रवि: ओह सेकबा बौडौ! 
तेकाए तैईंयै औसौल कै आमोरि सेबि लै बौच़ाओ।
एक बेरै नारौदै भौग्वान का स्वाल कियो किह प्रभु तैरै पुज़्यारै ग्रीब कयूँ सा?
भौग्वानै बोलोस- “नारौद जी! मैरि भौलाई लै सौमौज़ना वाल मुश्कौलस।”
हेति बोलिंदै भौग्वान नारद सिह साधु रोह रुख्स कै धौरती कै आए आ एक सेठ रोह घौरै भिक्षा माँगनाई ताईंयै द्वार खौटखौटाँबै लागे।
सेठ रोश कै ज़ैओ द्वार बिलै आओस आ देखो ता दुई साधु खौरै सा।
भौग्वानै बोलोस- “आते! वाल ज़ोरियै बोख लागिंदिस। 
दौक ज़ैऔ खाऊ पौरेसौ।
सेठै रोशै कौरि बोलोस “तुम्बी दुई लै सौरौम नाछ़दिसौ।" 
तैरो बा रोह माल सौ? 
काम खौटिंदै खाँबै लै सौरौम आछ़दिसौ, ठुरौ-ठुरौ कियै होटौल का खाऊ माँगोए।
नारौदै बोलो– शाऔ प्रभु! 
हौयौ तैरै भौक्त आ तैरि बेईज़ौति कौरदौ मानुष सुखीयैस।
नारौद रिह बातै शुनदेसिनाए भौग्वानै हौसौ सेठ लै बौदिये रुपया ज़ाईदात बौडयाना बौरगौत दिनो।
हेतका पिछ़ु भौग्वान नारौद लै नींदै एक बुढ़ि आपी रोह घौरै नाठे।
ज़ासाई एक लौउठि ज़ैई झोपडी थीह, ज़िज़िकै एक गाऔ रोह सिवा आ किछ़ बिह नेथेओ।
ज़ैऔवे भौग्वानै भिक्षा रिह ताईंयै टोखाओ, बुढ़ि आपि वाल खुशयै कौरि बाऐ आईस।
दुईये सौन्त होरि लै उछान लाईंदै बेशाओ आ तेनलै जुटनाई ताईंयै दूध गिनुईंदै आईस।
बोलोस- “प्रभु! मुकाछ़ै आ किछ़ बिह नाईं, हौयौए औंदौ।
भौग्वानै वाल भौलौ मौनै माँगोस।
तेका नारौदै भौग्वान लै बोलोस- “प्रभु ! तुँबाऐ भौक्त होर रिह हौयौ संसार कैह शाऔवि कैनि बुरि हालौतस,मुका ता शाउविये नोबोलींदौस।
हौयौ बि़च़ारि स्यानि आपि तैरौ गेत लाँदिस आ मेहमानौ लै बिह औबौल सेवा कौरदिस।"" 
तुँबै हेसलै किछ़ भौला ज़ैऔ बौरगौत दियौ।
भौग्वानै दौक ज़ैऔ सुनच़ुविंदै हौतेसाई गाऔ लै मौरना श्राप दि छ़ारोस।”
हौयौ शूनिंदै नारौद लै रोश आइस आ बोलोस- “प्रभू जी! हौयौ तुँबै कयौ कियो?”
भौग्वानै बोलो- “हौयौ स्यानि आपि मैरै वाल भौजौन लाँदिस।" 
दौक दियूस का हौयौ मौरेस आ मौरदि बेरै हेसलै गाऔ रिह फिकौर ताँग कौरेस किह।
हाऊँ मौरि पिछ़ु मैरि गाऔ लै कुन कसाई नींदै काटि टाल्याएस, हाऊँ मौरि पिछ़ु हेसलै कुन शाएस?
तेका हौयौ आपी लै मौरदि बेरै मैरि याद नाछ़िंदै सिरिफ गाऔ रिह फिकौर थाकेस आ हौसौ मैरौ धाम कै नान्छिंदै गाऔ रिह जौंपरि कै नाशि थाकेस।“
हौतेत सेठ लै रुपया बौढ़याना वौरदान दिनो किह मौरदि बेरै रुपया सिह उर्च़ रोह ध्यान कौरेस आ हौसौ उर्च़ि पार साँप बौनेस। 
प्रकृति रोह नियमस ज़ौ च़ीज़ कै बौदि मौन थाकदेन  हौसौ मानुश मौरि पिछ़ु हौसौए ज़ौर्मींदौस आ मुलुक जुनि काटयाँदौस।
तेकाए: आपनि सोच लै प्रभू बिलै बौदि छ़ारोए।
लौरा: भौलि दोथि, मैरौ साढ़ै आठ बाज़ै डौकटौर क्लार्क सिह बेठीनास।
क्लर्क: मुला आपनौ रिकौड गिशबै दै।
हेथ माज़, साइन इन कौरौ आ एक सीट माँगौ
नौर्स: लौरा निकोल्सन।
लौरा: ईंयेत। 
नौर्स: मुक पिछ़ाएँ एक कौमरा कै आछ़ौ। 
नौर्स: ईयेत आँबै कौरान सिह। 
आज़ डौक्टौर क्लार्क सिह बेठीनाए तुमोर रोह कैयौ बौनो? 
लौरा: हाऊँ लौगबौग दुई मिना पैलै शाँदीना ज़ैऔ ज़ानास थिह; फिरि, तेका पिछ़ु दौक ज़ैऔ मूढ़ दुखाना।
आओस। 
हाऊँ शाँदुवौदौ ज़ैऔ ज़ानिंदै मुलुक पैलै पौरेशान फिरो।
नौर्स: कयौ तुँबै कुन द्वाई खान सौ?
लौरा: सिरिफ मैरै विटामिन।
नौर्स: तुँबै कुन साईं विटामिन खान सौ?
लौरा: हाऊँ रोज़ एक मल्टी-विटामिन रिह गोली आ आएक विटामिन सी खान सु।
नौर्स: ठीकस, मुला आपनौ खास औसौर शाँबै दियौ।
लौरा: हाऊँ कैनौ कौरानसु?
नौर्स: सेब किछ़ भौलौस-औसौल रक्तचाप आ दौक बौदि तापमान।
कृपया ईंयेत पौखोए 
एक गौरि रिह ताईंयै। 
डौक्टौर क्लार्क एक गौरि कै तुमोर सिह हूसा।
लौरा: शुक्रिया। 
डौक्टौर: भौलि दोथि, लौरा।
लौरा: भौलि दोथि, डौक्टौर।
डौक्टौर: हाऊँ ईंयेत देखानसु किह तुँबै दुई मिना पैलै शाँदिना ज़ैऔ ज़ानान थेह, आ फिरि तुमलै  माखे लागबै लागो मूढ़ दुखाना। 
तुमलै पेट रिह ख्राबी आ लगातारे खाँसी बिह फिरदिस। 
कयौ तुँबै बुखार बिह च़ालाओ ? 
लौरा: नुवाँ, डौक्टौर।
डौकटौर: मुला छ़ोईं डे देखाऔ।
डौक्टौर:कृपया ज़ोरियै साँस गिशौ, आपनि साँस रोक्याऔ आ साँस छ़ाराऔ।
कृपया हेथलै फिरिकाए कौरौ।
डौक्टौर: हाल कैए तुँबा खाऊ खानाए कै या तुँबा वौज़ौन कै बौदलाव फिरे थेह?
लौरा: मैईंयै लैमनौ ज़ैई च़ीज़ खाईंदिसा, पर मैईंयै एबि सेका पाँच़ किलो काम कियैंदैसा।
डौक्टौर: कयौ ताऊँलै नीज नाछ़िंदै दुखी थीह?
लौरा: ठीकस, ज़ेतरा हाऊँ बिस्तरा कै नाशदौसु ता मैरि ताईंयै लोटना वाल मुश्कौलस। 
हाऊँ बिह मुलुक बेरै पिछ़कि राची रिह बेरै।
डौक्टौर: कयौ तुँबै जुटदैसौ? कयौ तुँबै धूँ गिशदै सौ?
लौरा: नुवाँ।
डौक्टौर: कामै गाश कयौ बातैसा?
लौरा: त्रौन मिना पैलै मालिक बौदलुवो थेयो, आ मुला मुलुक बेरै बौदि काम खौटना खोमाओ थेयो, हाफ्ता छ़ेकींदि बेरै बिह।
डौकटौर: हैयौ ज़ाननास किह ताऊंलै नमूनियास।
हेथा सिवा ताह, मुला आ किछ़ बिह दिक्कौत निदेखियानस। 
तु सै। 
शायद काम कै बौदलावै कौरि फिकौर कै सै,हाऊँ फिकौर मूढ़ दुखाना,पेट ख्राब आ नीज नाछ़ना।
एबि रिह ताईंयै, आराम कौरना आ व्यायाम कौरनाई कोशिश कौर। 
हौयौ तैरि मुश्कौल ठीक कौरि सौकदौस।
शानाई ताईंयै वापौस आऐ।
मुला फिरि काए कियै लौक्षन बौनि थाकदेन, आ हाऊँ ईङमाए रैह परीक्षन कौरसु।
हाऊँ ताऊँलै एक दिंबै नाशसु।
आपनौ नमूनिया लै नु्स्खा। 
कयौ तुमलै कैनि बिह द्वाई का एलैरजी सौ?
लौरा: मैरौ ज़ाननाए कै नाईं।
डौकटौर: ठीकस, खाउ का पिछ़ु हौयौ द्वाई लै दियूस कै त्रौन बेरै खाए। 
साथे, हाऊँ च़ाईंदै सु किह तुँबै किछ़ कौरौ।
खून च़ैकौप।
आपनि बात कै बाए लैब कवरि बौंद कौरौ आ नौर्स तुमलै खून लै आरँदिस।
लौरा: हाऊँ आपनौ कोलेस्ट्रौल स्तर लै शानाई ताईंयै ईछ़ा सि सु।
मुला खून चैकौप रै परिणाम केतरा पौरसा?
डौकटौर: परिनाम दुई हाप्ता कै पौरसा। 
आपु लै फिकौर निदियोए।
मुला लागदौस किह सेब किछ़ ठीक फिरेस।
लौरा:शुक्रिया, डौकटौर।
लौरा: मौमीयै मुला आज़ दोथि कामै कै नाशनै का पैलै किराना लै लौनाई ताईंयै बोलो थेयो।
पर मैईंयै मैरो सुकूल प्रोजेक्ट लै पुरौ कौरनाई ज़ुरुरतस। 
कयौ तुह मैरि ताईंयै, मार्था नाशि बोलसै?
मार्था: मुला लागदौस किह हाऊँ कौरि बोलसु। हाऊँ आपनौ होमवर्क सिह साथ फिरदौस। 
यो ताऊँलै कयौ लौना च़ाईंदै थीह।
लौरा: ठीकस,हौसौ च़ाँदि थीह कि हाऊँ पुरौ हाफ्ता रिह ताईंयै काफी किराना रोह सामान लौऊँ।
मसाउ लै शोठयाईंदै, दौक माछ़ी आ बाज़ी, आँबै स्नैक्स आ नाश्ता रिह ताईंयै ज़ौ च़ाँसि, लौई सौकदैसि।
मार्था: तुँबै नाश्ता रिह ताईंयै कयौ च़ाईंदै सौ ?
लौरा: मुला लागदौस किह रोज़ रिह गान दौक नाज़।
मार्था: ममुला रोज़ नाज़ नाच़ानास। 
हाऊँ तेका दौक लौरै आ सिपर लौसु।
शानुवौंदौ खाऊ अनुभाग कै नौउवौ फाइनफूड लौरै पौरसा।
हाऊँ हेथलै कैऔ शाना च़ाँदौ सुह।
ज़ौम।
मार्था: कयौ आमोरि काछ़ै एबि बिह यो आ बा रि ताईंयै काफी कौफी आ क्रीम सा?
लौरा: आँ,आँबै कौरदैसि। 
कौफी आ क्रीम रिह बातै कौरदेन ता तुह औबौल ढ़ाँगै कौरि दौक खीर लौंदैसौ। 
हाऊँ लौगबौग हेतका बाऐ ठुरि नाठो।
मार्था: आईक, तुँबै स्नैक्स रिह ताईंयै कयौ च़ाँदौसौ?
लौरा: दौक चिप्स मुकसी ठीक हूसा। 
तुँबै शायद आपनि चौकलेट बिस्कुट च़ाँदैसौ।
मार्था: हाऊँ हौयै सेब च़ीज़ौ लै औबौल ढ़ाँगै लिखदौसु; नाता; हाऊँ तेनलै हौतेतरा सेका बिसरीसु, ज़ेतरा सेका मुला नौपौरा बाज़ार। 
मुला च़ीज़ शानाई ताईंयै दुई सौफौर कौरनै का नौफरौत फिरेस।
लौरा: ठीकस! ज़ियै सेका मासाऊँ रिह बातैस, यो दौक सुँगार आ दौक चिकौन च़ाईंदैस।
मार्था: बस ज़ैनौ बिह ढ़ाँगा सुँगार ?
हाऊँ यो रोह बारे कै पुछ़बै बिसरुवो। 
ऐऔ बिह,तुह कसाई का हौतयूँरिह राया पुछ़ि सौकदैसौ। 
हौसौ सेबका भौलौ कयौस।
मार्था: माछ़ी रोह बारे कै कयौ?
लौरा: यो दौक सामान आ दौक बिलारी माछ़ि च़ाईंदैस। 
पाका शाए किह हौसै ताज़ासा।
मार्था: मुला केति सामान आ बिलारी माछ़ि लौनाई च़ानौ?
लौरा: ओह,सैल्मन फिल्ट रै च़ार टुकरा आ बिलारी माछ़ि रै च़ार टुकरा लौए। 
यो लै भौलौ नालागदौर सारी माछ़ि आनबैलै।
मार्था: कयौ हौयै माछ़ि रै टुकरा वौज़ौनै कौरि या टुकरा एक कौरि बेच़दै सा?
लौरा: मुला यकीनस। 
बौस च़ार औसौल ज़ै टुकरा लौए। 
ना मुलुक बौडौ आ नाए मुलुक लौउठौ।
मार्था: कयौ मुला किछ़ मसाला लौनाई ज़ुरुरत सा किह यो माछ़ि लै मारि बोलेस?
लौरा: आँ, दौक माटी कालि पिपली आ दौक लौसुन आने।
मार्था: एबै,बाजी रोह बारे कै कैयौ? यो शायद गाजौर,आउ,गोबी आ च़ाँदिस दौक सलाद।
लौरा: हौयौ ठीक हुवेस। 
आमोर लैह दौक फौल बिह च़ानाए सा। 
तुह कयौ च़ाईंदैसै?
मार्था: बा हमेशा दियूसै रोह खाऊ रिह ताईंयै एक सेऊ पैक कौरदौस। 
हाऊँ हौसौए च़ाईंदैसु।
लौरा: आँबै पैलैए पीनै का निकलैंदैसि।
तैन, आनडा रिह एक प्रेटी बिह आने।
मार्था: कैऔ किछ़ शेलौ ज़ुटनाई बारे कै?
लौरा: नुवाँ, हेथा बौदला किछ़ बोतालबौंद पानियू लौउवैं। 
हौयौ तामोर रिह ताईंयै डेई लै औबौलस। 
तामोर लै आपोरि कै कौतौरनाई ज़ुरुरतस।
च़िनी लै खाना, मुलुक बौदि च़िनी तामोर रिह डेई लै औबौल नुहुंवां।
मार्था: मुला बिसरीनैका पैलै लिस्ट कै रोटि बेज़नाई खोमाएस। 
कयौ मुला एक या दुई रोटि पौरनाई च़ानौ?
लौरा: एक काफी हुवेस।
च़ाऔल रोह एक थैला बिह पार छ़ारो।
मार्था: कयौ मुला मिठाई रिह ताईंयै किछ़ बिह च़ानासौ?
लौरा: आइसक्रीम रोह एक डोबा आने।
मार्था: आइसक्रीम? 
कयौ आइसक्रीम कै चिनी नाथाकदि हुवेसौ?
लौरा: आँ, दर ज़ेतरा सेका हाऊँ पैलै काए शेलौ पानियू रोह बौदला ज़ुटदौ सुह।
एक या शायद दुई गुटुप राचि रोह खाऊ का पिछ़ु आइसक्ईम वाल मारे नुहुवां। 
हेथा इलावा, यो आइसक्रीम भाँदिस, खास तौर कै चेरि वेनीला।
मार्था: ठीकस, कियै तुँबै हैऔ कौरदेन ता हाऊँ आइसक्रीम रोह एक डोबा पार छ़ारसु।
कयौ तुँबै च़ाईंदैसौ किह हाऊँ दौक लौऊँ तुँबाई ताईंयै पेस्ट्री ?
लौरा: मुला पौतास किह बाज़ार कै पेस्ट्री औबौल ज़ौमाईस; हालाँकि, मैरौ ज़ौवाब नुँवास।
लालच़याए माए हाऊँ,मार्था।
मार्था: सिरिफ पुछ़ानस,लौरा।
लौरा: तुमकै ख्याल छ़ारनाई ताईंयै किछ़ च़ीज़ौ सा। 
तुमलै नाशनाई ज़ुरुरौतस।
मार्था: आं, लिस्ट वाल लामिस। 
ज़ेतरा सेका मुला भुगतान कौरनाई ताईंयै खाज़ान्च़ी पौरेस।
तेका सेका हाऊँ शायौदे पुरी लौनाई डोबरा। 
ठीकस, हाऊँ नाशनाई ताईंयै पुरो त्यार सुह। 
मुला छ़ोईं वापौस आछ़नास।
लौरा: डाइव ध्यानै कौरि कृपया!
मार्था: हाऊँ कौरसु।
सीता: मुला श्रीमती डे लै आपनौ काम दिना खोमाएस। 
रानी, तुह साथ आछ़सै?
रानी: भौलौ ख्यालस! 
हाऊँ हौयौ बिह च़ाईंदैसु किह तिमाई पेपौर कै दौक शौक दूर फिरसा।
रानी: हाँड लौऊँवै।
सीता: मुला औसौल कै किछ़ च़ीज़ाई ज़ुरुरौत नाईं। 
हाऊँ रुपया बराबाद कौरानसु आ कयौ च़ुँगानसु मुला काम काइ काम च़ानास।
रानी: शौपिंग का पिछ़ु आँबै बाऐ बिह खाई सौकदैसि।
सीता: सेबका भौलौ! मैईंयै हौसौ भाओस।
सीता: तैईंयै पालटी कै मौज़ा कियो? 
रानी: मैईंयै ज़ानो किह हौयौ भौलौ थेयो।
सीता: कयौ तैईंयै रागिनी रैह नीलै गाछ़ै देखे?
रानी: हौयौ नीलौ नेथेओ हौयौ एक दुबला हारौ थेओ।
सीता: मुला वाल यकीनस किह हौयौ हारौ नेथेओ।
रानी: हाऊँ हौतेतकै शौर्त लाई सौकदौसु।
सीता: बिलकुल ठीकस। 
एक फिलौम आ एक आइसक्रीम कियै तुह ज़ितींदेन!
रानी: फिरो!
सीता: हाऊँ हौयौ त्वाराई ताईंयै छ़ुलबै नाशनाई योजना बौनयान सुह। 
कयौ तैरि बिह आँ सौ?
रानी: मुला लागदौस किह हौयौ एक बानतरुवा विच़ारस। 
ताँबाई परीक्षा छ़ेकुईंदिसा, ताँबै दौक मौज़ा कौरि सौकदैसि आ आराम।
सीता: ठीकस, तेका सेब किछ़ बाए गारि बेज़,ज़ागा, खाऔ होरि।
रानी: आज़ सिरिफ ज़ागा कै तै कौरनौएतै बाकी च़ीज़ आमोरि दुईं योजना बौनयाई सौकदै सिह।
रवि: सुरज कुंड रोह बारे कै कैऔ?
रानी: डेफ्टी नौटली! पिकनिक रिह ताईंयै शायौदे एक ज़ागास। 
मुला राया स किह तामोरि बुद्ध काछ़ै नाशिं।
जयंती पार्क या रोज़ गार्डन।
रवि: रोज़ गाईन एक भौलौ विचारस। 
फुल औबौल ढाँगै खिलयाईसा।
सीता: आँ, हौयौ एक बान्तरुवाई रायास। 
आमोरि रोज़ गाईन रिह ताईंयै त्यार फिरसि।
यो: भौलौ फिरो रानी। 
तामोरियै औसौल कै ताऊँका हैनै ढ़ाँगाए भौलौ देखानाई उम्मीद नाईं की थी।
बा: तैईंयै वाल औबौल नाटौक कियो।
आमोरलै ताऊँ गाश गर्वस।
यो: हाऊँ भाँदौसु ज़ैऔ तुँबै पार लोटे। 
तुँबे हेति सौच़ै थेह।
रानी: शुक्रिया यो। 
शुक्रिया बा।
बा: मुला लागदौस किह रागिनी आपनौ कामै कै बौदि ज़ान बेज़ि सौकदिस।
यो: ठीकस। आ रवि रोह बारे कै कयौ? 
हौतयँरोह बोलना वाल औसौरदार नेथे।
रानी: आमोरि सेबीयये तेना नाटौक लै औबौल बौनयानाई मुलुक कोशिश की, पर मुला लागदौस किह लौछ़ौन सा काम खौटनाई ताईंयै ज़ौरौमनै काए।
यो: आँ, हाऊँ काफी सहमौत सु।
द्यानि: शूनौई, हाऊँ घौराई ताईंयै दौक नौउवि चादौरौ लौंबैलै सुनच़ियान थीह।
मौर्द: आं, आमोरि पाकाए किछ़ कौरि सौकदैसि।
द्यानि: शायौद ताँबै हौयौ जोडी लै लौई सौकदैसि? 
मुला फ्लो ओरल ढाँग भौलौ लागदौस।
मौर्द: हाऊँ हौयौ ज्यामितीय डिज़ाईन सिह भाँदौसु। 
मुला लागदौस किह हौयौ स्मार्ट लागानस।
द्यानि: मुला लागदौस तुह ठीक सै। 
धीमलै रांग कै गोल डिज़ाइन भौलौ हुवेस बाशाल रिह ताईंयै। 
मौर्द: आपनौ तौर कै हाऊँ काठौ रांग लै भाँदौसु, पर तामोरि हौयौ हाल्कौ रिह ताईंयै त्यार फिरसि।
द्यानि: मुला खुशीस किह तामलै किछ़ हैनौ पौरो ज़ौ ताम्बी दुईये लै भौलौस।
मौर्द: कृपया हौयै दुई सेटौ लै पैक कौरायाऔ आ बिल बनायाऔ। शुक्रिया।
सीता: सुश्री कौल, मैईंय आज़ रोह आखबार कै पौढो थेयो किह 22 मार्च कै दुनिया पानयूस। 
हौयौ दियूसा कयौ कामस?
सुश्री कौल: सीता, कयौ तैईंयै ज़ुरुऱी लाईन पौढ़िंदिसौ?
मोती जिंदगी लै बौनयाई नाछ़ारदौ हुवेस।
पानियू रिह टीपु कौरदि सा। 
हौयौ बातैए तैरो प्रशन रोह उत्तौर दिंदौस। 
एक दियूसाई बातैस पानियू बिलै तामोर रोह ध्यान गिशनाई ताईंयै।
पानियू तुँबै ज़ानदैसौ ज़िंदगी रोह औमरितस।
गीता: पर मैईंयै पौढ़ौंदौस किह धौरती रोह 71% हिसा पानियूवै कौरि ढौकौंदौस।
सुश्री कौल: तुह ठीक बोलान सै। 
पर हौयँ पानियू सिरिफ त्रौन% खारौ-नूँदौस।
आ हौयौ सेब त्रौन% पिना ज़ैऔस।
सीता: मैडम, पर पिना ज़ैऔ पानियू कयौस?
सुश्री कौल: पिना ज़ैऔ पानियू हौसौस ज़ौ मानुष रोह कामै कै लाँबै औबौलस।
सीता: हौयौ फाई आखिह खोलयाँदिस आ आमोरि मानुष हेथलै साँभाल्यान सि।
कीमती उपहार हेति लापौरवाई यै।
सुश्री कौल: आं, तुँबै बिल्कुल ठीकसौ। 
ताँबै ना सिरिफ प्रदूशौन कौरान सि बौल्कि ता पानियू लै बाराबाद कौरानसि। 
गीता: शुक्रिया मैडम। 
तुँबै सौच़िये आमोर लै ज़ुरुरौत लै ज़ानबै दिनो।
आँबै आगै का सावधान थाकना वादा कौरानसि।
आमोरि सेबे फिरदि कोशिश आ बौचाव कौरसि।
सीता: एबै तामोरि ज़ानदैसि किह 22 मार्च हेति ज़ुरुरी कयूँस।
नमस्ते नाने तुह कैनि सै।
हाऊँ वाल भौलि सु।
आच़काली तुँबै कयौ कौरान सौ।
हाऊँ आच़कालि एक हिंदी कागरी अनुवाद कै मौदौत कौरान सु।
अच्छा आँबै बह मौदौत कौरि सौकदैसि।
नमस्कार, द्यानि दियूस रिह भौलौ फिरो च़ाईं।
आज़ सेबका बौदि द्यानि लै तेज़ बौनयानाई बातै फिरसा।
द्यानि लै ईङमाए बौढ़याना एक भौलि बातैस।
आमोरियै बौदि इछ़ा लै इङमाए बौढ़ाया ज़ानि छ़ारौंदौस।
मुला लागदौस किह द्याऩि दियूस रोह निज़िज़ीना ज़ैऔ तेतरा सेका साबित निफीरदौस ज़ेतरा सेका किह सौच़ै मौतलौब कै द्यानि होर रिह हालौत नुसुधरींदिस 
द्यानि नीती सा पर कयौ तेना इस्तेमाल सौच़िये फिरानसौ? 
हौयौ शानौ च़ानौ किह कयौ तेनोर लै तेनाए अधिकार पौरान सा। 
सौच़ि ईङमाए बौढयाना ता तेतरा फिरेस ज़ेतरा द्यानि रुपया रोह तौर कै आपुवे पाका निफिरा 
आ तेनोर कै किछ़ कौरना आपुगाश विश्वास उज़ियेस।
हौसौ ज़ुरुरीस किह द्यानि दियूस रोह मौनयाना सिरिफ रसम कौरनाई ज़ैई नाथाका।
ऐऔ हौयौ भौलौ इशारास किह द्यानि होर कै हौक रोह ताईं सौमौज़ बौढ़ुईंदिस।
आपनि सौत लै आपु सौमज़िंदै, जागृति आछ़नैकाए द्यानि घौराए ज़ुलुम का छ़ुटि बोलसा।
तेका द्यानि रिह शिखिना सिद् फिरेस ।
डिजिटौल इंडिया भारौत सारकारै कौरि च़ालानाई एक वाल भौलौ कार्यक्रमस हौयौ 
सरकारै कौरि 1 जुलाई 2015 डिजिटौल हाफ्त रोह रुख्स कै (1 जुलाई का 7 जुलाई सेका) भारौत रिह सरकारै कौरि डिजिटौल इंडिया प्रोजेक्ट रिह शुरुवात फिरि 
हौयौ प्रोजेक्ट अनिल अंबानी,अज़ीम प्रेमजी,साइरस मिस्त्री ज़ैनै बौडै मानुशौ रै हुनै कै लौंच कियो थेयो। 
ज़ेतकै हौयौ कौसौम खाई थीह किह भारौत लै आई टी,पौढ़ाई,खेती होरि कै नौउवै विचारौवै कौरि डिजिटौल सौत दींदै भारौत लै आ ईङमाए बौढ़यानास 
दूर बाताईना आ सूचना तकनीक तकनीकी मंत्रालयै  हेथाई योजना आ अध्यक्षता कीस। 
देश रै मानुषौ रै औबौल बौढ़ावा आ बौढयाना रि ताईंयै बौदलुवौंदौ भारौत रिह ताईंयै हौयौ एक वाल औसौरदार योजनास।
औबौल शासन आ बौदि नुकरी रिह ताईंयै भारौत लै डिजिटवल प्रामाना हेथा लक्ष्यस। 
डिजिटल इंडिया रोह खास लक्ष्य सेबि सारकारी सुविधा लै इलैक्ट्रौनिक रुख्सै कै पौरना आ इंटरनेट सिह जोडयाना काम शुरू कियौंदौस। 
तामोर रोह देश कृषि कै ईङमाएस, आ कृषि तामोर रोह देश रिह रुपया रिह मयातस। 
तामोर रोह देश लै कृषि सिरिफ डोखरै खौटना नुवाँ, बौल्कि जिंदगी ज़ियुनाई एक कला स।
ज़िंदगी कै सौफौल फिरना आ किछ़ आलाग कौरनाई ताईंयै पौढ़ाई सेबी रिह ताईंयै एक वाल ज़ुरुरी साधौनस।
हौयौ तामोर लै ज़िदगी कै मुश्कौल वौक्त कै चुनौती सि सामना कौरबैलै मौदौत कौरदौस।
पुरी पौढ़ाई रोह तौरीका फिरदि बेरै पौरोस ज्ञान आँबै सेबी आ सेबे मानुष लै आपनौ ज़िंदगी रोह बारे कै आत्मनिर्भर बौनयाँदौस।
हौयौ ज़िंदगी कै औबौल संभानाओ लै हासिल कौरनाए मौका रिह ताईंयै ढाँग-ढाँगाए द्वार खोलयाँदिस ज़िज़ियै कैरियर रोह विकास लै बौढावा पौरेस।
ग्रावाएँ इलाका कै पौढ़ाई रोह महत्तव लै हौसला दिनाई ताईंयै सरकार बिलै का वाल मुलुक जागरुकता अभियान च़ालान सा।
हौयौ सामाज़ कै सेबे मानुषौ रोह मौनै कै मेल खानाई बातै आनदिस आ देश लै ईङमाए बौढ़याँबै आ बौडाई लै हौंसला दिंदिस।
आज़ कै आधुनिक तकनीकी सानसार कै पौढ़ाई वाल ज़ुरुरीस
आच़कालि रोह वौक्त कै पौढाई रोह स्तर लै बौढयानाई ताईंयै मुलुक तौरीका सेबे तौरीका आपट्याएँदै सा।
एबि रोह वौक्त कै पौढ़ाई रोह पुरौ ढ़ाँग एबि बौदलुवौंदौस।
आँबै एबि 12वी क्लास का पिछ़ु दूर का पौढ़ाई कैरना तौरीकाए बिह नुकरी सिह पौढ़ाई बिह कौरि सौकदै सिह।
पौढ़ाई वाल महँगा नाई, किछ़ बिह काम रुपया हुनै का पिछ़ु बिह आपनि पौढ़ाई कौरि सौकदौसै।
दूर का पौढ़ाई कौरना तौरीकाए आमोरि आसानीयै कुन बिह बौडै आ जाना-माना विश्वविद्यालय कै मुलुक काम रुपया कै दाखिल फिरि सौकदैसि। 
ओरिक लौउठै सौंस्था बिह कुन खास कामै कै कौशौल लै बढ़ावा दिनाई ताईंयै पौढ़ाई दियान सा।
कुनैनता राज़ा रोह राज़मैल कै एक बांदार नुकुर रोह तौर कै थाकदौ थेयो।
हौसौ राज़ा रोह वाल विश्वासा-काबिल आ भौक्त थेयो। 
अन्तःपुर कै बिह हौसौ रोक-टोक नुहूईंदै नाशि सौकदौ थेयो।
एक दियूस ज़ेतरा राज़ा सुतौंदौ थेयो  आ बांदार पाँखा च़ालान थेयो ता बांदारै देखोस, एक माखि गौरि-गौरि राज़ा रोह टुक्च़ै कै बेशान थाकदि थीस।
पाँखाए कौरि फीरि-फिरि खेदाईंदौ बिह हौसौ मौनयादि निथीस।
उडयाउविंदै फिरि हौतेथे बेशान थीह।
बांदार लै रोश आईस।
हौतयूँवै पाँखा शोठयाईंदै हाथै कै त्रौवाल च़ुँगिस; आ एबकि बेरै ज़ेतरा माखि राज़ा रोह टुक्च़ै कै बेठिस ता हौतयूँवै पुरौ ज़ोरियै माखि कै त्रौवाल रोह हाथ छ़ाराओस।
माखी ता उडयाउवि, पर राज़ा रोह टुक्च़ाई त्रौवालै काठीनैका दुई टुकरा फिरेसा
राज़ा मुँवो।
मुरुख सौंगी रिह ठाईं औकौलदार दुश्मौन भौलौ थाकद हुवेस।
एक बेरै शहर क दौके दूर कै एक कोठि बौनयान थेह। 
कोठि कै ज़ुखरी रोह काम बौदि थेयो तेकाए ज़ुखरि च़ीरदै सिह कामाईया काम कै लागैंदै थेह। 
ओरु-पोरु ज़ुखरि रै ठेलै प्रामाउवैंदै थेह आ ठेलै सिह बाँश च़ीरना काम च़ौलान थेयो।
सेब कामाईया लै दियूसै रोह खाऊ खानाई ताईंयै शहर नाशना खोमाँदौ थेयो
तेकाए दियूसकौ वौक्त एक घंटा सेका हौतेत कुने नाथाकदौ थेयो।
एक दियूस खाना वौक्त फीरो ता सेबे कामाईया काम शोठयाईंदै नाशदै लागे। 
एक ठेलौ आदभौरौ च़िरुवौदौ थाकौंदौ थेयो।
आधौ च़ीरौंदौ ठेलै कै कामाईया ज़ुखरि रोह प्रेक फौसाईंदै नाठे। 
हैयो कौरिंदै फीरिकाए आरि बेज़बैलै आसानि थाकदिस।
तेकाए हौतेत बांदारौ रोह एक टोलास उछुलदा आओस।
तेन माज़ एक उज़ौन्ट बांदार बिह थेयोस, ज़ौ बिन मौतलौबै सामानौ लै ऱोल्यान थाकदौ थेयो। 
पांगा माँगना हौतयूँरिह आदौत थीस। 
बांदारौ रोह सौरदारै सेबि लैए हौतेत हुँदि च़ीज़ौ लै नोरोल्याना हुकुम दिनोस।
सेब बांदार बोटौ बिलै नाशदै लागे, पर हौसौ उज़ौन्ट बांदार सेबि रिह नाज़ौर का बौच़िंदै पिछ़ाए थाको आ लागो गुच़गुच़ाँबै।
हौतयूँरिह नौज़ौर आदबौरौ च़िरुवौंदौ ठेलै कै नाठिस।
बौस, हौसौ हौतेत कैए पौखौ आ बीच़ कै फौसाऔंदौ प्रेक लै शाँबै लागोस।
तेका हौतयूँवै सौमनै हूँदि आरि लै देखि।
हौतेत लै च़ुँगिंदै ज़ुखरि कै रौखौरबै लागो।
हौतेथै किर्रर्र- किर्रर्र रोह आखार निकिलबै लागो ता हौतयूँवै रोशै कौरि आरि रिंगाई बेज़िस।
हौसौ बांदारौ रिह काद कै किर्रर्र- किर्रर्र रोह मौतलौब “काम नौखौटदौ” थेयोस।
हौसौ फिरि ठेलै माज़ फौसौंदौ प्रेक लै शाँबै लागोस
हौतयूँरोह दमाग कै इछ़ा फिरबै लागि किह हौयौ प्रेक लै ठेलै रोह बीच़ का गारि बेज़देन तैन कयौ फिरेस?
एबै हौसौ प्रेक लै पाकरिंदै हौतेथलै बाए गारनाई ताईंयै ज़ोरियै आज़माईश कौरबै लागो। 
ठेला बीच़ फौसाऔंदौ प्रेक ता दुई पाटा बीच़ कै मुलुक ज़ोरियै काठौ फिरि थाकदौ हुवेस। 
कयूँकि ठेलाए दुई पाट वाल काठै सिपरिंग वारै क्लिप रिह गान हौतेथलै टेमाई छ़ारदै हुसा।
बांदार वाल ज़ोर लाईंदै हौतेथलै च़कानाई कोशिश कौरबै लागो।
प्रेक ज़ोर लानै का च़ूकबै सिह फौशींबै लागो ता बांदार आपनि सौत कै खुश फिरो।
हौसौ आ ज़ोरियै ख्रौ-ख्रौं कौरदा प्रेक गेरयाँबै लागो।
हौयौ कुश्ती रोह बीच़ बांदाराइ पुँज़ार दुई पाटाई बीच़ कै आई थीस,
ज़ेथा हौतयूँलै पौता नाईं लागोस।
हौतयूँवै जोश कै आछ़िंदै एक ज़ोरियै घा लाओस
आ ज़ैओवे प्रेक बाए गिशुवो,ठेलाए दुई च़िरुवैंदै हिसा शाटाक ज़ैई क्लिप रिह गान च़ौमरुवे आ बीच़ै कै फौसिस बांदाराई पुँज़ार।
बांदारै गौलौलाओस।
हौतेतराए कामाईया हौतेत आएसा।
तेनोर लै शाँदेसिना बांदारै ठुरनाई ताईंयै ज़ोर लाओ ता हौतयूँरिह पुज़ार चूटिस।
हौसौ चिचाँदा बाज़ुईंदि पुँजार गिनुविंदै ठुरोस।
कोथ्या शुनाईंदै करकट बोलोस,“ तेकाए बोलदौसु किह ज़ुन कामै का किछ़ मौतलौब निनिकिलदेन, हौसौ नौकौरनौ च़ाईं।
उछ़ाल काम खौटनै का ज़ान बिह नाशि सौकदिस। 
हेरे, एबि बिह पिंगलक ज़ौ शिकार कौरिंदै आनदौस,
हौतेथै तामोर लै पेट भौरिंदै खाऊ ता पौरदौएस।
तेका उछ़ाले झौनझौट कै लागिंदै कयौ फाइदा!”
दमनकै बोलोस, “तै तुह कयौ सिरिफ खाऊ रिह ताईंयै ज़ियूँदौ सै? 
हौयौ ता ठीक नाईं।
आपनौ पेट कुन नौभौरदौ हुवेस!
ज़ियुना ता हौतयूँरौए ठीकस, ज़ासा ज़ियुनै का आ बिह मुलुक मानुषौ रिह ज़िंदगी च़ौलदि हुवेस।
आईक बातै हौयौ किह ताकौत हुईंदै बिह ज़ौ हौतेथ लै कामै कै नाआनदौस आ हौतेथ लै हैवे बाराबाद फिरबै दिंदौस, हौतयूँलै बिह पिछ़ाएँ का बेईज़ौत फिरना आछ़दौस!
करटकै बोलोस, “पर ताम्बी पुई ता हैवै बिह मौन्त्री पौद सिह खुश सि।
तेका राज़ा रोह बारे कै हौयौ सेब ज़ाननाई चेश्टा कौरिंदै कयौ फाईदा?
हैनि हालौत कै ता राज़ा लै किछ़ बोलना बिह आपनि ठाठै कौरनाए हुवेस।
मानुष लै आपनै आखार लै हौतेथे कामै कै आननौ च़ाईं, ज़ियै हौतेथलै बोलिंदै कासी रोह किछ़ फाईदा फिरेस!”
भाई, तुह ठीक नौसौमौज़दौ सै।
राज़ा का दूर थाकिंदै ता दौक-सौरि थाकिंदि इज़्ज़ौत बिह गँवाया सिह तामोरि।
ज़ौ राज़ा रोह मुङमाए थाकदौस, हौत्यूँकैए राज़ा रिह नौज़ौर बिह थाकदिस आ राज़ा रोह मुङमाए हुनै का मानुष खास फिरदौ हुवेस।”
करटकै पुछ़ोस, “तुह आखिर कौरबै कयौ च़ाँदौसै?”
“तामोर रोह मालिक पिंगलक आज़ डौरौंदौस।”
दमनकै बोलोस, “हौतयूँरै सेब सौंगी बिह डौरैंदै ज़ै सा।
हाऊँ तेनोर रोह डौरना कारन ज़ानना च़ाँदौसु।”
ताऊँलै कैऔ पौता किह तेनोरि डौरैंदैसा?”
“औं, हौयौ बिह मुश्कौलस!
पिंगलक रै हाव-भास,च़ाल-ढ़ाल, हौतयूँरि बातचीत,आखि आ मूँह का पुरौ पौता च़ौलदौस किह हौसौ डौरौंदौस।
हाऊँ हौतयूँ काछ़ै नाशिंदै हौतयूँरै डौरना कारण पौता कौरसु। 
तेका आपनि औकौल लै कामै कै आनिंदै हौतयूँरोह डौर दूर कौरसु।
हौयौ ढ़ाँगै हौतयूँलै बौश कै कौरिंदै फिरिकाए आपनौ मौन्त्री रिह ज़ागा आप्टयासु।“
करटकै फिरि बिह शौक देखाओ, “तुह हौयौ बारे कै ता किछ़ ज़ानदौ नाईं कि राज़ा रिह सेवा कैयौ कौरनौ च़ानौ।
हैनै कै हौतयूँलै बौश कै कैयौ कौरि बोलसै?”
दमनकै बोलोस,“ राज़ा रिह सेवा रोह बारे कैह नाज़ानदौसु,हौयौ तुह कैयौ बोलि सौकदौसै?
लौउठि बेरै बा सिह साथ थाकिंदै मैईंयै सौरौम दान राजनीति रोह बारे कै ज़ौ बिह शूनौंदौस,सेब औबौल ढ़ाँगै शिखौंदौस।
हौयौ धौरती कै मुलुक़ स्वर्ण सा; हौतेथलै ता सिरिफ शूरवीर, औकौलदार आ राज़ा रै चौन्ट नुकुर होरिये आप्टयाई सौकदै सा।”
करटक लै फिरी बिह विश्वास नाछ़ान थेयो।
हौतयूँवै बोलोस,“मुला हौयौ बोलौ किह तुह पिंगलक काछ़ै नाशिंदै बोलसै कयौ?”
“एबि काए हाऊँ कयौ बोलुँ!
बाताईंदि बेरै ता एक बातै का पिछ़ु आईक बातै आपुवे निकिलदि हूसा।
ज़ैऔ बातै हुवेस हौतैनिये बातै कौरसु।
भौलौ-माखे आ वौक्त लै सुनच़ुईंदैए ज़ौ बोलना हुवेस,बोलसु।
बा रोह मुठलै कैए मैईंयै हौयौ औकौल रिह बातै शूनिंदिस किह बिन-मौतलौबाई बातै बोलदै लै बेईज़ौत फिरना खोमँदौस,
च़ाऔ हौसौ देवाए वाल च़ानाए ए कयूँ नुँहुवाए।”
करटकै बोलोस, “तै फिरि हौयौ बिह याद छ़ारना किह रीख-ब्राघ होरि हिंस्र ज़ानवौरौ आ साँप ज़ै कौच़ऱै ज़ानवौरौ का भौरुवौंदौ ढ़ौंक ज़ैनै मारे आ थाकदैसा
हौतैओवे राज़ा बिह क्रूर आ मारे मानषौ रिह सौंगौतियै कौरि वाल काठै हूसा।
छ़ोईं खुश निफिरदै आ कियै कुन बिसरुईंदै बिह राज़ा रिह इछ़ा रोह खलाफ किछ़ कौरदेन ताह साँपाई गान डौसिंदै हौतयूँलै नाश कौरबै तेनोर लै वौक्त नालागदौ।”
दमनकै बोलोस, “तुँबै ठीक बोलदैसौ।
औकौलदार मानुष लै मालिक रिह इछ़ा लै भाँदौ काम कौरिंदै हौतयूँलै खुश कौरनौ च़ाईं। 
हौयौए मौनतौरै कौरि हौतयूँलै बौश कै आनि बोलना हुवेस।“
करटकै सौमज़ुवोस किह दमनकै मौने-मौन-कै पिंगलक सिह बेठीना मौन पाका बौनयाऔंदौस। 
हौतयूँवै बोलोस, “हैऔ सुनच़ियान हुँदेन पाका नाशौ।
बस मैरि एक बातै याद छ़ारे किह राज़ा काछ़ै पोछ़िंदै हर समय सावधान थाके।
ताऊँसिये मैरौ भविष्य बिह जुडौंदौस।
तैए बात भौलि हुवि च़ाईं।”
करटक रिह अनुमति पौरिंदै दमनक हौतयूँलै नमस्ते बोलिंदै पिंगलक सिह बेठीनाई ताईंयै निकलोस।
सुरक्षा रिह ताईंयै व्यूह रोह माज़ बेशौंदौ पिंगलकै दूर काए दमनक लै आपु बिलै आछ़दौ देखोस।
हौतयूँवै व्यूह रोह द्वार कै छ़ारैंदै रुनदैस्या लै बोल
मैरौ पिछकौ माहा मौनत्री रोह बाऊ दमनक आछ़ानस।
हौतयूँलै नौडौरिंदै आछ़बै दियौ आ औबौल ज़ागा कै बेशाना इंज़ाम कौरौ।
दमनकै कै बेरोक-टोक पिंगलक काछ़ै पोछ़िंदै हौतयूँलै हाथ ज़ोडयाए।
साथे हौतयूँरोह इशारा पौरिंदै हौसौ सौमनैए आइक मंडल कै बेठो।
बस हेथै कौरिये हाऊँ रोशै सु।
तौट कै हौयौए गुर्राना गौरि-गौरि फिरान थीह। 
लागदौस किह,हौयौ ज़ाङगाल कै कुनैनता बौडौ ज़ानवौर आऔंदौस।
ज़ासा जुर्रानाए हेति डौरनास ,हौसौ आपु कैनौ हुवेस।
हेथा कारौनैए हाऊँ ता हौयँ ज़ाङगाल शोठयाईंदै कियैता आ ठुरि थाकना सुनच़ियान सु।”
दमनकै बोलोस लेकिन सिरिफ आखार शुनिंदै डौरै कौरि आपनौ राज्य शोठयाना ता ठीक नुवाँ,
माराज! आखार या ध्वनि रोह कयौस।
केतिये गौल्ड रोह आखार बिह गुर्राना ज़ौऔ वाल गौरकौ थाकदौ आ आपनै पुरखौं रिह ज़ागा शोठयानै का पैलै पौता ता कौरनौ च़ाईं किह आखार रोह कारौन कयौस।
हौयौ ता टौटौशालाई गाई डौर ज़ैई बातैस,
ज़ासलै पिछ़ाएँ का पौता च़ौलेस किह ढोल कै ता फूटौस।”
पिंगलकै पुछ़ोस, “टौटौशालै सिह कयौ बातै घौटि थीह?”
सिंहराज़ पिंगलकै आपनौ गौरकौ पाज़ार च़ुँगिंदै बेदान देखाँदा दमनक रोह कानै गाश हाथ छ़ारो आ आदौरैकौरि पुछ़ो, “बोल तै, दमनक, भौलै कै ता सै ना?
आज़ बादौ दियूस का पिछ़ु देखुवो। 
कियै का आछ़ान सौ?”
दमनकै बोलोस, “माराज रैह रौडै कै आमोर रोह कयौ काम हुई सौकदौस! 
पर वौक्त सिह राज़ा लै बिह औबौल, माच़कौ आ मारे सेब लौछ़ौन वारौ मानुष सिह काम हुई सौकदौस।
ऐऔ बिह आमोरि माराज रैह रोज़े नुकुर हुवान आएँदैसि
तैबिह आमोरि तुँबाई सेवा शोठयाईंदै कियै नाशि बोलसि।
आँबै लाख लौउठै आ कामज़ोर सिह, पर कुन हैनौ बिह मौका आछ़ि सौकदौस किह, ज़ेतरा माराज आँबाईये सेवा माँगबैलै सुनच़ियेस।”
नौडौरना दान पौरिंदै बिह च़ालाक दमनकै राज़ा रोह डौर रोह बारे कै सेबि रोह सौमनै बातै कौरना औबौल नाईं ज़ानोस।
हौतयूँवै आपनि बातै बोलनाई ताईंयै एकांत लै पुछ़ोस।
पिंगलकै आपनै साथ हुँदै होरि बिलै शाओस।
राज़ा रिह इछ़ा सौमज़िंदै औमनै-सौमनाए जीव-जंतु पोरु फिरिंदै दूर नाशि बेठेसा।
एकांत फिरिंदै दमनकै वाल च़ालाकीयै पिंगलक सिह दुखाँदि डेह लै रोलयाईस। 
बोलोस, “मालिक, तुँबै ता यमुना-तौट कै पानियू पिँबै नाशान थेह,
फिरि बान्त पानचीशौए वापौस आछ़िदै हौयौ मंडल रोह माज़ हैयौ फिकौरै कौरि दुबला फिरिंदै बेठैंदैसौ?”
दमनक रिह बातै शूनिंदै ब्राघ पैलै ता हैरानगुवो।
तेका दमनक रिह च़ालाकी कै भ्रोसा कौरिंदै हौतयूँवै आपनौ भेद खोलयाना ठीक ज़ानो।
एक गौरि सुनच़ुईंदै बोलोस,“दमनक,हौयौ ज़ौ रुकि-रुकि गर्जना-ज़ैई फिरदिस,हेथलै तुह बिह शूनान सै ना?
शूनान सु,माराज!
दमनक गीदौर रिह कोथया शुनाँबै लागो
वर्धमान नाऔ रोह तहर कै वाल कुशौल व्यापारू दौंतिल थाकदौ थेयो।
राज़ा लै हौतयूँरिह काबिलियौत रोह बारे कै पौता थेयो ज़िज़िरोह च़ौलिंदै राज़ाए हौतयूँलै देशा सौनतरी बौन्याओस।
आपनै कुशौल तौरिकाञ व्यापारी दौंतिलै राज़ा आ लैमनै मानुष लै वाल खुश छ़ारोस।
दौक वौक्त का पिछ़ु दौंतिलै आपनि बाई रिह शादी छ़ारिस ।
हौयौ भौलि बेला कै हौतयँवै वाल बौडौ भोज़ छ़ारोस।
हौयौ भोज़ कै हौतयूँवै राज़ा रै पेरै का प्रजा सेका सेबीलैए आराओस।
राज़घौराना रोह एक सेवादाऋ, ज़ौ मैहैल कै हेंज़दौ थेयो,हौसौ बिह हौयौ भोज़ कै शामिल फीरोस।
मौगौर गौलतीयै हौसौ एक हैनी कुरसी कै बेठोस ज़ौ किह सिरिफ राज़ा रै पेराई ताईंयै छ़ारिंदै थीस।
सेवादार लै हौसौ कुरसी गाश बेशौंदौ देखिंदै व्यापारु दौंतिल लै रोश आईस
आ हौसौ सेवादार लै दौबर्याईंदै हौतेत का खेदाई बेज़दौस। 
सेवादार लै वाल वाल सोरोम लागदिस
आ हौसौ व्यापारी दौंतिल लै सौबौक शिखानाई कौसौम खाई छ़ारदौस।
आईक दियूसै सेवादार राज़ा रोह कौमरा कै हेंज़ान थाकदौ
हौसौ राज़ा लै आदि निजु कै देखिंदै गुनगुनाँवै लागदौस।
हौसौ बोलदौस, “हौयौ व्यापारी दौंतिल रिह हेति मौज़ालौ कि हौसौ रानी सिह मारे बौरताब कौरेस”
हौयौ शूनींदै राज़ा रिह नीज खुलींदिस  आ हौसौ सेवादार का पुछ़दौस,“कयौ हौयौ वाकाईये सौच़ सौ?
कयौ तैईंयै व्यापारी दौंतिल लै मारै बौरताब कौरदौ देखौंदौसौ?”
सेवादारै खौरे राज़ा रिह रौडै पाकारदौस आ बोलदौस, “मुला माफ कौरौ,हाऊँ हीज़ राचि सुति नाइ बोलो। 
मैरि नीज पुरी नाई फिरिंदै किछ़ बिह गुनगुनान थेयो।”
हौयौ शूनिंदै राज़ा सेवादार लै किछ़ बिह नोबोलदौस पर हौतयँरोह मौनै कै शौक ज़ौर्मींदौस।
हौसौ दियूस काए राज़ा व्यापारी दौंतिल रोह मैहैल कै नौडौरिंदै छ़ुलना लै बौंद कौरदौस आ हौतयँरै हौक काम कौरदौस। 
आईक द्यार ज़ेतरा व्यापारी दौंतिल मैहैल कै आछ़दौस ता हौतयूँलै सौंतरी रोकयाँदैसा
दमनक का हौयौ कोथया शूनिंदै संजीवकै बोलोस, “ठीकस।
तुह ज़ौ बोलदौसै,हौसौए कौरसु।”
तेका दमनक हौतयूँलै साथ नींदै पिंगलक काछ़ै आओस।
बोलोस, “माराज,हाऊँ संजीवक लै गिनुई आऔंदौसु।”
संजीवकै बिह पिंगलक लै नमस्ते कियो आ सौमनैए बेठोस।
पिंगलकै संजीवक बौलाद गाश आपनौ दायौं हाथ छ़ारदा पुछ़ो,
तुह हौयौ ज़ाङगाल कै कियै का आएँदैसौ?
ईंदै भौलै कै ता थाकदैसौ ना?”
संजीवकै आपनि सेब कोथया हौतयूँलै शुनाई बेज़ी।
पिंगलकै हौतयूँरिह कोथया शूनिंदै हौतयूँलै बोलोस किह तुह नौडौरिंदै मुक बिलै का सुरक्षित हौयौ ज़ाङगाल कै छ़ुल। 
तेका पिछ़ु पिंगलकै आपनौ ज़ाङगाल रोह राज़काज़ नौउवै मौनतरी कौरटौक आ दमनक लै दिनो आ आपु संजीवक सिह साथ खुशियै थाकबै लागो।
संजीवकै दौक दियूस कैए आपनी औकौल रह औसौरै ज़ाङगली पिंगलक रिह मारे आदौत छ़ाराईंदय हौतयँलै ग्राम्य धौरौम कै लाई बेज़ो।
पिंगलक बिह हौतयूँरिह बातै गाश इछ़ा देखाँबै लागो।
हौतयूँरिह रोशाई बातै छ़ेकुईस।
एबै हिरौन आ ओरिक ज़ानवौरौ लै आपु सौमनै ना आछ़बै दिंदौ थेयो।
कौरटौक आ दमनक लै बिह दूर-ए-दूर छ़ारदौ थेयो।
पौरिनाम हौयौ फिरो किह ब्राग रोह शिकार का बौच़ैंदै खाऊवै कौरिये पेट भौरदै लौउठै-लौउठै ज़ानवौर बोखै फिकौर कौरबै लागे।
कौरटौक,दमनक आ ओरिक ज़ानवौर हौयौ बातै गाश फिकौर कौरबै लागे।
हौसै सुनच़ींबै लागे किह ज़ेतरा भौग्वान शौंकौर रोह क्यारै कै मेशलुवौंदौ साँप,गौनेश रोह वाहन मुशौ लै गुटि बेज़ना च़ाँदौस।
ज़ेतरा कार्तिकेय रोह वाहन मोर शौंकौरजी रै साँप लै खाना च़ाँदौ थेयो,
ज़ेतरा साँप लै मारींदै खानैवारौ मोर लै बिह पारवौति रोह वाहन ब्राग खानाइ इछ़ा छ़ारदौस, तेका हौयौ औहिंसा रोह नाटौक कयूँ?
दमनकै कौरटौक लै बोलोस, ‘अरे भाई, एबै ता पिंगलक रोह संजीवक कै हैनि भौलि दोस्ती फिरिंदिस किह पिंगलक आमोरि माउषौ का पोरुबिलैए फिरो।
तामोर रै केतिये सौंगी बोह ठुराउवे।
एक बेराई बातैस एक राज़ा थेयो।
हौतयूँरोह एक बौडौ राज्य थेयो।
एक दियूस हौसौ देश कै छ़ुलना सुनच़ुवो
आ हौतयूँवै देश कै छ़ुलनाई योजना बौनयाईस
आ हौसौ छ़ुलबैलै निकलोस
ज़ेतरा हौसौ सौफौर का वापौस मैहैल कै आओस।
हौतयूँवै आपनै मौन्त्री होर कै रौडै कै दुखानाई शिकायत कीस
राज़ा रोह बोलना थेओ किह बातै कैह ज़ौ शाकरै ज़ानि थीह 
हौसै मैरि रौडै कै खोबे आ हेथाई ताईंयै किछ़ इंतज़ाम कौरनौ च़ानौ।
एक गौरि सुनच़ुई पिछ़ु हौतयूँवै आपनै सैनिकौ  आ मौन्त्री होरि लै हुकुम दिनो किह देशाई पुरी सौलौक लै च़ामराए कौरी बूदौ। 
राज़ा रोह हौयौ हुकुम शूनिंदै सेबियैए सौकती कै आएसा।
पर कुनियै बिह मौना कौरनाई हिम्मौत नाई देखाइस
हौयौ ता पाकाए थेयो किह हौयौ कामाइ ताईंयै मुलुक रुपया रिह ज़ुरुरौत थीस।
लेकिन तैबिह कुनियैए किछ़ नाई बोलोस।
दौक का पिछ़ु राज़ा रोह एक औकौलदार मौन्त्रीयै एक राया गारिस।
हौतयूँवै राज़ा काछ़ै नाशींदै डौरदा ज़ैऔ बोलोस किह हाऊँ तुमलै एक राया दिंबै च़ाईंदैसु।
कियै तुमलै हेति रुपया लै नाच़ाना ढ़ाँगै बाराबाद कौरना च़ाईंदै हुंदेन ता एक भौलि तौरकीब मुकै सा।
ज़िज़ियै तुँबा काम बिह फिरेस आ नाच़ानाए रुपया रिह बाराबादी बिह बौच़ेस।
राज़ा हैरान गुवोस कयूँकि पैली बेरै कुन मौत्त्रीयै हौतयूँरोह हुकुम नौमौनयानाई बातै बोलि थीस।
हौतयूँवै बोलोस बोल कयौ रायास।
मौन्त्रीयै बोलोस किह पुरौ देशाई सौलौक लै च़ामराए बूदनैका ता तुँबै च़ामरा रोह एक टुकरा लै कामै कै आनिंदै आपनि रौडै लैए नबूददै कयूँ नाईं।
राज़ाए हैरान फिरिंदै मौन्त्री लै शाओस आ हौतयूँरि राया लै मौनयाँदा आपनि ताईंयै आला बौनयाना हुकुम दिनोस।
हौयौ कोथया तामोर लै एक खास बात शिखाँदिस किह हमेशा हैनि  बात रोह बारे कै सुनच़ीनौ च़ानौ ज़ौ बौदि कामाई हुवेस।
हाशाल-पाशाल कै कामै नालागदि बात सुनच़ीना औकौल नुवाँ।
ओरिक्कया सिह बाताउविंदै बिह भौलि बात निकलि सौकदै सा।
हरिद्वार रोह एक सौंत ज़ौ स्यानौ फिरनैका दौक वौक्त का फिकौर कै थेयो। 
किह हौतयूँकै ज़ौ औकौल रोह भन्डारस।
हौसौ कैयौ आपनि आछ़दि पीढ़ी लै कैयौ दियेस। 
हेथाई ताईंयै हौसौ काफी वौक्त का हैनै छात्र लै बीनान थेयो ज़ुन हौतयूँरोह उत्तराधिकारी बौनि सौकेस।
सौंत एक दियूस आपनै सेबे च़ेला होर लै गिनुईंदै दूर कियैन ज़ाङगाल नाशबैलै निकलो ज़ियै हौसौ आपनि विद्या आपनै च़ेला होर लै दी बोलेस।
सौंत हाँडान थाकोस खौरै ढौंक पठार आछ़ान थाकेसा गार आईसा पर सौंत नाई रुकोस।
एक दियूस बितो दुई दुयूस बितो, हौसौ लागातार च़ार दियूस च़ार राचि हाँडान थाकोस।
हेथ माज़ बातकै दौक चेला होरियै शिक्षा माँगना विचार  बौदल्याओस आ वापौस ठुरेसा,
दौक छात्र दुई दियूस साथ हाँडान थाकेस तेका वापौस ठुरेसा
दौक छात्र बोखै-चीशै फिकौरै वापौस आपनौ घौरै ठुरे आ दौक छात्र ज़ौ बातै कैए बैहोश फिरेसा।
हौसौ हाँडाने थाकोस तेकाएन ऋषि एक कुटिया कै पोछ़ोस।
एबै हौतयूँसि सिरिफ दुईये चेला थेह।
हौसौ हौसै चेला होर लै गिनुईंदै हौसौ किटिया कै नाठौ आ खुशियै बोलोस!
तुमोर लै आपनि पुरि विद्या दीसु तुमोर लै गेऊँ का हीरा बौनयानाई विद्या रोह आभ्यास कौरासु।
हौयौ बोलदा हौतयूँवै आपनै दुईये चेला होर लै गेऊँ रोह एक-एक गूलौ दिनो आ मौनतौर पौढबैलै बोलोस। 
एक चेला मौनतौर पौढदा-पौढदा बेहोश फिरोस ज़िज़ियै कौरि हौतयूँरोह मौनतौर आदबौरौ थाकोस आ हीरा नाईं बौनि बोलोस।
पर आईक चेला ऐ पुरो मौनतौर पौढ़िंदै हौसौ गेऊँवै हीरा बौनयाओस कयूँकि हौ़था बारे कै ज्ञान माँगनाई ताईंयै हौयौ चेला रिह इछ़ा शौक्ति थीस।
लौगौल थीह ज़िज़ियै कौरि बोख, चीश, शाँदीना सेबि कैए चेला ज़ितुवौंदौ थेयोह
हौसौ चेला आपनौ गुरुवै बोलौंदौ एक्कुम आखार रोह, एक्कुम बातै लै मौन्याँदौ थेयो।
ज़िज़ियै कौरि हौसौ ओरिक च़ेला होरि का आलाग थेयो।
सौंतै खुशी देखाँदा आपनौ चेला लै  पुरौ-पुरौ ज्ञान आपनौ चेला रिह ज़ोलि कै बेज़ोस।
कयूँकि हौयौ चेला आपनै गुरू रै ज्ञान रोह स़ौच़ौ हौकदार थेयोस।
एक बेर किह बातैस कक्षा छ़ौ रै विद्यार्थी शरारौत कौरान थेह।
अचानौक सुकूल कै शिक्षा औफिसौर रोह आनाई खौबौर पौरिस।
सेबे गुरुजिगा आपनि आपनि कालास कै पोछ़ेसा।
विद्यार्थी चुरुक आ होशियार छ़ोटु रिह गान कताब पौढ़बै लागे।
शिक्षा अधिकारी रोह आछ़ना ज़ेतरा कक्षा छ़ौ ब कै फिरो ता सेबे विद्यार्थी पौढ़नै कै मौस्त थेह। 
गुरुजी सेबे छ़ोटु लै पौढ़ान थेह।
शिक्षा अधिकारी रोह आछ़ना कै पुरी कक्षा च़ुच़्चुटा खौरि फिरि
अधिकारी रोह बौलनै कै सेबे छोटु आपनी ज़ागा  कै बेठे।
शिक्षा अधिकारियै शाओस किह विद्यार्थी हेति होशियार सा।
विद्यार्थी का किछ़ प्रशौन पुछ़नौ च़ाईं।
तेनै एक प्रशौन कियो छ़ोटु
शिव रोह धौनुष कुनियै बानो थेयो?
पुरी कक्षा कै हैनौ च़ुरुक फैलुवोस ज़ैऔ अमावासी रिह राचि कै घौनै ज़ाङगाल कै सन्नाटा फैलुवौंदौ थाकदौस।
शिक्षा अधिकारीयै एक छ़ोटु लै खौरौ कियो आ हौतयूँका हौतयूँलै बोलोस किह उत्तौर दै।
छ़ोटु होरि एबि शरारौत कौरिंदैए बेठे थेह
तेकाए हौसौ छ़ोटुवै ज़ानोस किह तेनाई शरारौत पाकरुईस। 
कुन छ़ोटु पेरै धौनुष बानौंदौ हुवेस।
हेतकै हौसौ छ़ोटु बालोचित रुँदा बोलबै लागो सर धौनुष मैईंयै नाईं बानि बोलिंदै ज़ोरियै रुँबै लागो।
शिक्षा आधिकारीयै च़ुरूक कौरिंदै हौतयूँलै बेशाओ किछ़ बातै नाई तुह बेशि थाक।
तका तेनोरियै आईक ओरिक बिह विद्यार्थी होरि लै खौरौ कौरिंदै प्रशौन रोह ज़ौवाब माँगोस, पर सेबे विद्यार्थी हौसौए बातै बोलान थेह ज़ौ पैला छ़ोटुवै बोलि थीह
हेतकै शिक्षा अधिकारी हैरान गुवोस, किह हेति लौउठौ ज़ैऔ ज़ौवाब कासी छ़ोटु लै नूँदौ पौता?
तेनोरियै कक्षा कै हुँदै गुरुजी साब काए हौसौ सवाल पुछ़ोस।
एबै गुरुजी साब बिह एबि-एबि कक्षा कै आओ थेयोस,
हौतयूँवै बिह ज़ौवाब दिनोस किह श्रीमान कुन छोटुवै बानौंदौ हुवेस।
प्रिंसिपौल साब सिह बेठियौ तेनै ठीक कौरि बेज़सा।
एबै शिक्षा अधिकारि आ चौक्कौर खाउवोस आ शिक्षा व्यवस्था रोह हाल ज़ानोस।
दौक वौक्त का पिछ़ु आधिकारी, प्रिंसिपौल रोह औफिस कै नाठोस।
कक्षा कै पुछ़ैंदै सौवाल-शिव रह धौनुष कुनियै बानोस ?
प्रिंसिपौल का पुछ़ोस। 
हौयौ प्रशौन रोह ज़ौवाब कैह प्रिंसिपौलै उत्तौर दिनोस श्रीमान कुनि विद्यार्थीयै खेलदा-खेलदा बानौंदौ हुवेस।
तेतकाए शिक्षा अधिकारि लै एक लौउटौ ज़ै प्रशौन रोह ज़ौवाब नाई पौरोस।
विद्यालय कै पौरदि शिक्षा रिह क्वालिटि तेना ज़ाननै कै आई थीह, सौच़ाई लै रुवाई थीह।
हेतकै शिक्षा अधिकारीयै रोश देखाँदा शिक्षा व्यवस्था आ शिक्षा गुणवत्ता लै सुधार्यानाई ताईंयै प्रिंसिपौल लै हुकुम दिनिंदै नाठोस आ फिरि नोबोलिंदै आछ़नाई बातै बोलिंदै बिह नाठोस।
सिकंदर आपनि बौसि सेना लै नींदै दुनिया लै ज़ितींबै निकलो थेयो।
एक का पिछ़ु आईक हौसौ मुलुक राज्य लै ज़ितुवो थेयो
केतिये मुल्ख आपनि त्रौवाल रिह नोक कै ज़ितुवो थेयो।
हौतयूँरिह सेना बौदि बौदि मानुषौ मारदि थीह आ आपनि सौत रोह नाऔ गारदा पूरौब रै मुल्खौ बिलै फटाफट बौढींदा आछ़ान थीह।
सिंधु नौई रोह पारदौरै अफगान रिह सेनाओवै बौदि मात्रा कै कौठा फीरे थेसा,
शायौद शाँदुवैंदै थेसा दौक दियूस आराम कौरना च़ाँदै थेह।
सौमनै शौस्यौ शाँत भारैत यो रोह मुठलौ ज़ौ बेदान, स़ौच़ाई आ भौक्ती सिह भौरुवौंदौ थेयो।
ज़िज़िरि शाकरै-शाकरै कै देओ होरि थाकदै थेह,
बौडौ मवनै भारौत यो दुईये बाई प्रामाईंदै आपनै मेहमानौ रोह स्वागौत कौरदि।
सिंधु नौई  रोह पारदौरै बेठौंदौ सिकंदर सेल्यूकस आ हौतयूँरै सेबका बौडै मौन्त्री होरि भातौत बिलै शाँदा भारौत रिह बानतरुवाई सुनदरता लै शान थेह।
हौसौ छ़ोईंये भारौत कै हामला कौरिंदै हौतेथलै आपनौ हिसा बौनयाना च़ाँन थेह।
शायौद हौसौ हेथा स्वीनै बिह पूरौब कै शाँदै थेह।
आज़ हौसौ ज़ीतीना वौक्त आओ थेयोस।
सौमनैए एक ढ़ौंकै कै एक तपस्वी रोह आश्रम थेयो। 
हौसौ तपस्वी लै सेबियैए ज़ानदै थेह,
सिकंदरै हौसौ तपस्वी सिह बेठीनाई इछ़ा छ़ारिंदै आश्रम कै पोछ़ोस।
सिकंदर कयूँकि अपस्वी रोह बारै कै पैलैए ज़ानदौ थेयो,
हौतयूँवै तपस्वी लै आपनौ रोह वारौ आंदाज कै बोलोस! 
तपस्वी मैईंयै तुँबाई वाह-वाही शूनिंदिस तुमलै किछ़ बिह ज़ीज़ाई कमी हुँदेन मुका किछ़ तुमलै च़ाना हुँदेन ता पाका बोलोए।
तपस्वीयै वाल च़ुरुक थाकिंदै  सिकंदर रिह पुरी बातै लै शुनिस आ बोलोस, कयौ ताऊँलै लडाई कौरना सिह ज़ितीना पौसौंद सौ?
सिकौंदौरै बोलोस आँ! 
मुला युद्ध कौरना आ ज़ितीना वाल भौलौस कयूँकि मैईंयै दुनिया ज़ितीना सौपना देखौंदौस आ हैऔ कौरिंदै मुला खुशी पौरदिस।
तपस्वीयै बोलोस ताऊँलै हेथै कौरि खुशी नौपौरा।
कयूँकि ज़ेतरा तुह पुरि दुनिया लै ज़ितीसै ता ताऊँकै ज़ितीनाई ताईंयै आ किछ़े बिह नुहुवाँ। 
तेतरा तुह खुश थाकि नोबोलै।
तेकाए ताऊँलै हौयौ काम शोठयानौ च़ानौ आ समाज़ दुनिया बंधुत्व रिह भावना लै फैलाया
सिकंदर सुनच़ींबै लागो आज़ का पैलै कासीयैए हौतयूँसि ज़ीत आ ज़ीत का पिछ़ु दुख रिह बातैलै नाईं बोलि थीह।
हौसौ किछ़ सुनच़ींदा हौतेत का आपनौ शिविर कै वापौस आओस।
छ़ोईंये सिकंदस आ हौतयूँरै सैनिकौ रोह सामना पोरस आ चंद्रगुप्त जैनै योद्धा आ चाणक्य ज़ैनै औकौलदारौ सिह फिरो। 
ज़ि़जिकै हौतयूँलै हार रोह सामना कौरना खोमाओ आ आपनौ दुनिया ज़ितीना सौपना बीच़ै कैए शोठयाईंदै वापौस ज़ान बौच़ाईंदै ठुरना खोमाओ।
सौंत रिह खुसी रोह राज़
राज्य का बाए एक लौउठौ ज़ैऔ ढौंकै कै एक सौंत मुलुक दियूँ का बोचाई छाया  कै बेठो थेयो।
मानुषौ हौतयूँसि बेठींबै दूर-दूर का आछदै थेह। 
दौके वौक्त फिरौंदौ हुवेस किह हौतयूँरि ख्याति दूर-दूर रै रज्यो सेका फैलुई थीह।
हौसौ सौंत महात्मा सिह बेठींबै केतिये राज़ा होरि आए थेह।
पडोसी राज़ा लै बिह बेठीना मौन फिरो।
राज़ाए सुनच़ुवो आखिर हाँडिंदै शाना च़ानौ।
कैनौ रांगा सौंत ईंयेत पौखौंदौस
आ हौतयूँकै कयौ खास बातैस।
राज़ाए हौयौ सुनच़ींदा सौंत सिह बेठीनाई ताईंयै आपनै मौन्त्री होर सिह पोछ़ोस।
राज़ा आ सौंत रै बीच़ काफी देर सेका बातै फिरि राज़ा लै सौंत रिह बातै कौरि वाल औसौर फिरोस। 
आ तियूँलै आपनौ मैहैल कै हाँडनाई ताईंयै बोलबै लागो।
सौंत फौटौक ज़ैऔबे राज़ा सिह सात नाशबैलै राज़ी फिरोस राह़ हैरान गुई थाकोस।
हौतयूँवै हौसौ सुनच़ुवो विह नेथेओ किह सौंत खौरे राज़ा सिह साथ नाशनाई ताईंयै राज़ी फिरेस किंतु राज़ाए आपुवे बोलो थेयो। 
ता हौसौ आपनि बातै का कैयौ मुकरियै थेयो।
राज़ा सौंत लै गिनुविंदै मैहैल कै आओस
मैहैल रोह शाही खाउ सौंत रोह मुङमाए दिनेसा सौंत वाल खुशियै हौसै सेबे खाउ होर लै इछ़ा  कौरि खान थाकोस।
खानाई ताईंयै हौतयूँलै आज़ का पैलै हेति ढाँगाए खाऊ नाई पौरे थेह ता हौतयूँलै वाले मौज़ा लागोस।
सुतनाई ताईंयै हौतयूँलै मैहैल रै मुखमवलाए बिस्तरा पौरो ज़ासलै माँगदा सौंतै मैहैल कै आराम कियो।
हैनै ढ़ाँगाए सुख सुविधा कै सौंत रिह ज़िंदगी निकिलबै लागि एक दियूस राज़ाए सौंत का आपनै मौनै कै उज़ींदै सवालौ रोह निवारौन सौंत का च़ाँओस। 
सौंतै बोलोस ढ़ाँगै तुह आपनै सवालै लै मुका पुछ़ी सौकदौ सै
राज़ा बोलदौस महात्मा तुँबै सौंत सौ हाऊँ सुनच़ुवो थेयो
तुँबै मैरौ मैहैल कै नाछ़ौ पर तुँबै मैहैल बिह आ ए आ शाही खाऊ ज़ौ साधु सौंत नाखाँदै हौसौ बिह
तूँबै कियो साधु-सौंत मुखमौल रै बिस्तरा कै आराम बिह नौकौरदै हौसै पाँडै गाशे आपनि ताईंयै बिस्तरा लाँदै हुसा
हौसौ बिह तुँबै नाईं कियो कयौ तुँबै सौंत नुवाँ।
सौंर रोह मूँह कै सवाल शुनदेसिनाए खौरे हासबै लागो आ आपनै उत्तौर रिह ताईंयै राज़ा लै बोलोस किह तुमलै मुकसी बाए आछ़ना खोमाएस।
राज़ा लै नींदै सौंत पूरौब दिशा बिलै नाठो 15 मिनट का पिछ़ु राज़ाए सौंत का पुछ़ो तुँबै मैरै सवालो रोह उत्तौर केतरा दीसौ?
दौक दूर आ हाँडौ तुमलै तुँबाए उत्तर पौरसा सौंतै बोलोस।
आधा घंटा फिरो दियूसै कै राज़ा रिह ज़ान निकिलबै ज़ैई फिरी शाँगौ शूको
दुस्तीयै कौरि सारि डेह रुज़िस राज़ाए फिरिकाए पुछ़ो माराज तुँबै मैरै स्वालौ रोह ज़ौवाब केतरा केतरा दीसौ मौरि पिछ़ू?
सौंतै बोलोस हाऊँ सौंत सुह मुला च़ाऔ ज़ैनि बिह परिस्थिती हुवाई कैनौ बिह वौक्त हुवेस मुला ज़िउना आछ़दौस
आज़ तुह राज़ा सै तैरौ हाईतै सुख-सुविधा रोह वासस तुह मारे परिस्थिती कै ज़िउवि नोबोलै
सौंत ज़ियैबि थाकदै हौसौ खुश थाकदै। 
हौसौ आपनि परिस्थिती का नौडौरदौ हौसौ सौदा ईश्वौर रिह आराधना कै लागि थाकदैसा तेकाए हौसै सौदा खुश थाकदैसा। 
सौंत लै हौयौ फौरौक नाथाकदौ किह हौसौ ज़ाङगाल कै आपनि ज़िंदगी बितानस या मैहैल कै।
हौयौए सौंत होर रोह सुखा राज़स।
राज़ा लै आपनौ सौवाल रोह उत्तौर पौरो थेयो।
हौसौ सौंत रिह बातै लै भौलकौरी सौमज़ुवो थेयो।
हौतयूँवै सौंत का आपनौ मौनै कै आएँदी बातै रिह ताईंयै माफि माँगिस आ तियूँलै आपनौ राज़्य कै आनिंदै रा़ज्य रोह पौन्डित राजपुरोहित बौनयाओस।
एक ज़ाङगाल कै च़ार गाऔ थाकदि थीह
तेनोर माज़ पाकी दोस्ती थीह
तेनोरि च़ारे रोज़ साथ-साथ थाकदि थीह।
कौठा छ़ुलबै नाशदि साथ-साथे च़ौरबै नाशदि थीह
तेनै वाल सुखै कौरि थाकदि थीह
कौदि कुन ज़ाङगली ज़ानवौर तेनोर कै हमला कौरदेन, ता तेनै च़ारे मिलिंदै तियूँरौ सामना कौरदि थीह
आ तियूँलै घा लाईंदै खेदाँदि थीह
हौसौए ज़ाङगाल कै एक ब्राग बिह थाकदौ थेयो।
हौतयूँरि नौज़ौर हौयै गाऔ गाश थीह हौसौ गाऔ लै मारिंदै खाना बेज़ना च़ाँदौ थेयो।
पर तेनोर रिह एकता शाईंदै तेनोर कै हमला कौरनाई हौतयूँरिह हिम्मौत निबौनदि थीह
एक दियूस गाऔ माज़ आपुमाज़ी झिगरा फिरोस।
तेनै एक-आईकि का रोशुईसा।
हौतौदु सेब गाऔ ओरिक-ओरिक बातै बेति ज़ाङगाल कै च़ौरबै नाठिसा।
ब्राग ताह मुलुक दियूस का हौयौए ताक कै बेशौंदौ थेयो।
हौतयूँवै एक्कुम कौरदा सेब गाऔ लै मारि बेज़ो
आ तेनोर लै खाई टाल्याओ
एक दियूँ दुई छ़ोटु सौलौक बेती नाशान थेह
तेतराए तेनोर लै माटि कै शौरौंदौ एक बादाम देखुवोस।
दुईये हौसौ बादाम लै च़ँगनाई ताईंयै दौडयाउवे।
बादाम तेन माज़ का एक छ़ोटु रोह हाथ कै लागोस। 
आईक छ़ोटुवै बोलोस, “हौयौ बादाम मैरौस।
कयूँकि सेबका पैलै मैईंयै हेथलै देखो थेयो।”
बादाम च़ँगदौ छ़ोटुवै बोलोस, “हौयौ मैरौस।
कयूँकि मैईंयै हेथलै च़ुँगो थेयो।
हेति कै हौतेत एक च़ालाक लामौ ज़ैऔ छ़ोटु आई पोछ़ोस।
हौतयूँवै दुईये छ़ोटय होरि लै बोलोस, “बादाम मुला दियौ।
हाऊँ तुँबी दुईये रोह झिगरा निदट्यासु।
लामौ छ़ोटुवै बादाम माँगो हौतयूँवै बादाम लै बानो।
हौतयूँवै काठौ छिलका रै दुई टुकरा कियेसा।
छिलका रोह आधौ हिसा एक छ़ोटु लै दिनिंदै हौतयूँवै बोलोस, “औं हौयौ आधौ हिसा तैरौ आईक हिसा आईक छ़ोटु रोह हाथ कै दिनिंदै बोलो आ हौयौ हिसा तैरौस।
तेका लामौ छ़ोटुवै बादाम रिह गुलि खाक कै बेज़दा बोलो
हौयौ बाकी बौच़ौंदौ हिसा हाऊँ खासु।
कयूँकि तुमोर रोह झिगरा निपट्यानाई ताईंयै मैईंयै मौदौत कींदिस।
एक दियूँ दोथि-दोथि दुई सौंगी सौमुदर कै किश्ती-सैर कौरबै निकलै।
तेनै शांत सौमुदर कै किश्ती कै गौपै लांदा नाशान थेह।
शाँदा-शाँदाए तेनै तौट का मुलुक दूर डुगौह सौमुदर कै नाशि पोछ़े।
तेका खौरखौरे गौएनि कै कालै-कालै बादौल आएसा।
तुफानि बागुर च़ौलबै लागोस
सौमुदर कै उष्टि-उष्टि लहरौ उज़ींबै लागी।
तेनाई किश्ती लहरौं सिह हिचकोला खाँबै लागी।
एबै मौत तेनाई आखि रोह सौमनै नाच़बै लागि ।
हेति कै भौरै ता तेनोर लै सौमनैए तैरदौ ज़ुखरि रोह एक डाल देखुवोस।
डूबदै लै ज़ैऔ तिनका रोह सहारा पौरोस
दुईये सौंगीयै फटक किश्ती का लाँगौठ लाईस आ तैरदा-तैरदा हौसौ डाल लै पाकरोस।
पर डाल वाल ए हाल्कौ थेयो।
हौसौ दुईये रोह वौज़ौन आस्याई नौसौकदौ थेयो।
तेका एक सौंगीयै आईक सौंगी लै बोलोस, “भाई तुह शादीशुदा सै।
तैरि द्यानिस, छ़ोटु सा।
तेनाई ताईंयै तैरौ ज़ियूँदौ थाकना ज़ुरुरीस।
हाऊँ सु छ़ौडा।
तेकाए हाऊँ मौरदेन बिह,किछ़े दुख नाई।”
शादिशुदा सौंगीयै ज़ौवाब दिनोस, “नुवाँ भाई, तैरि यो स, बौएन स!
कियै तुह मौरदेन, तैन तेनलै कुन शाएस?”
“तेनलै शानाई ज़िमबारी एबै हाऊँ ताऊँ गाश बेज़ींदै नाशान सु।”
हौयौ बोलदा पैला सौंगीयै डाल शोठयाओस।
हौसौ सौमुदर कै डूबिंदै मौरोस।
शादीशुदा ज़्वान डाल रोह सहाराए तैरदा-तैरदा ज़ैऔ बिह किनारा आऔस।
तियूँरि ज़ान बौच़िस। 
हौतयूँवै आपनै दिवंगौत सौंगी रिह यो आ बोएनि रिह ज़िंदगी भौरि परवरिश कीस।
गाछ़ै शुकाऔ।
आऊ खोलमाऔ।
सौनतरा खोलमाऔ।
बिस्तरा लाऔ।ढाकान खोलयाऔ।
नौलका खोलयाऔ।
नौलका बौन्द कौरौ।चादौर उछाँऔ।
बिस्तरा कै चादौर उछाँऔ।
द्वालि रोह सहाराए माथाकै।
मुक गाश सहाराए माथाके।
मैरौ कानै गाश आपनौ मूड माछ़ारे।
दिमागै काम खौट।
धीरे बोलो।
मुझ पर एहसान मत करो।
बहाने मत बनाओ।
समय की नजाकत को समझो।
अपने बाल बना लो।
बकवास मत करो।
ज़िद मत करो।
मुझसे पंगे मत लो।
धूप सेंक लो।
रोटियाँ बेल लो।
रोटी कैसे बनायें ?
आटा गूंथ लो।
रोटियाँ सेंक लो।
जूते पहन लो।
हौतयूँलै गाली निंदियोए।
आँयारौ फिरानस।
आँयारौ फिरौंदौस।
नुकरी कौरौ।
नुकरी लोरियौ।
ड्राईविंग शिखौ।
सुह शिखसै।
ताऊँ कै कला सा।
इंडिया ज़ितियेस।
तुह अंग्रेज़ी शिखीसै।
तुह डौरपोक सै।
डुँगे रौडै माहाँडे।
च़ालाक नौबौने।
हाऊँ दिल्ली का आछ़ान सु।
हाऊँ देरादून का आछ़ान सु।
तेनोरि पार्क का आए।
हाऊँ कालै का काम खौटसु।
राम दौश बाज़ै का काम खौटेस।
मैईंयै राम का हौयौ शूनो।
मैईंयै हौयौ काताब का लिखो।
आँबै उत्तराखण्ड का सिह।
हाऊँ दौश का पाँच़ बाज़ै सेका काम खौटदौ सुह।
तेनै हीज़ काए ईंयेत सा।
नेहा दुयूसै काए रुवानस।
हाऊँ हौतेतरा का पौढ़ानसु।
राम दुई घंटा का छ़ुलानस।
हाऊँ काफी देर का खेलानसु।
हासौ दौश मिन्ट का ईंयेत थीह।
नेहा दुई दियूस का बोलानस।
हाऊँ मुलुक दियूस का पौढ़ानसु।
यो दौक देर का घौरैस।
हाऊँ पौढाई रिह ताईंयै दिल्ली नाशनसु।
हौसौ रुपया रिह ताईंयै ईंदै आओ।
हौसौ छ़ोटुवै तैरि ताईंयै कयौ कियो।
मैईंयै 500 रुपया कै आपनौ मुबाईल दिनो।
हाऊँ जौनवौरी कै ज़ौर्मो थेयो।
हौसौ 2015 कै घौरै आछ़ेस।
मैईंयै जून 2009 कै कम्पनी शोठयाई।
हाऊँ आदा घंटा कै निकिलसु।
हाऊँ दिल्ली कै थाकदौसु।
हौसौ अमेरिका कै पौढाई कौरेस।
मुला हौयौ मुबाइल कै गेत नाईं पौरे।
आमोरियै हौयौ काताब कै पौढौंदौस।
अयांश आदा घंटा कै निकलेस।
हाऊँ बैंक कै काम खौटदौसु।
मैईंयै कम्प्यूटर कै हौयौ फोटू देखि।
हौयौ गेत तैरौ मुबाइल कै सा।
कौफी लै कौप कै टाल्याऔ।
हौसौ कौमरा कै नाशानस।
हौयौ ट्रेन वौक्त का पैलै पोछ़ेस।
हाऊँ तैरै निकिलनै का पैलै आछ़सु।
एबै हाऊँ तुँबा सौमनै खौरौ सु।
हौसौ आपनौ बा मुङमाए बेठौंदौ थेयो। 
हौसौ मैरौ मुङमाए खौरौ थेयो।
हौसौ मैरौ सौमनै नेटेक्याईया।
हाऊँ तुमसी दौश बाज़ै का पिछ़ु बेठीसु।
हाऊँ तेनोर का पिछ़ु पोछ़ो
हाऊँ आपनौ प्रोफेसौर रोह पिछा लागो थेयो।
मैरौ बा ए त्रौन बेरै मौना कियो। 
पर हाऊँ एबि बिह तेना पिछा लागौंदौसु।
ट्रेन वौक्त का पिछ़ु पोछ़ेस।
हाऊँ तुमोरि नाशनै का पिछ़ु आछ़सु।
हौसौ राहुल सिह दौश बाज़ै का पिछ़ु बेठुवो।
पुलिस च़ोर रोह पिछ़ाएँ लागिंदिस।
मुला कासीयै कौरि रोक्याओस।
हौतयूँलै आपनौ बा ए बेज़ि सौकींदौस।
मैईंयै बौसै सौफौर कियो।
हौसौ दियूसाई फ्लाइऐ आछ़ानस।
हाऊँ च़ार बाज़ै सेका निकिलसु।
ताँबै दोथि सेका हौयौ छ़ेकसि।
तामोर लै मैनैजौर बिलै का बोलौंदौस।
हौतैयूँलै मौमीयै दौबर्याओस।
हाऊँ बाईक कै जिम नाशान थेयो।
ताँबै हौयौ दोथि सेका निदट्यासि।
हाऊँ ब्यालि 7 बाज़ै सेका जिम नाशदौ सु।
च़ुरुक थाकौ।
तैरौ बा कयौ काम खौटदौस?
राम आच़कालि कयौ कौरानस?
हौसौ मैरौ भाईस।
हौयै मैरि काताबौ सा।
तुह दौफ्तौर कैयो नाशदौ सै?
हौसौ मैरौ दूरा रिश्तेदारस।
मुला नींज आछ़ानस।
तुह कुन साईं फिलौम शाँबैलै भासै।
ताऊँलै कुन साईं गेत सेबका बौदि भाँदिसै?
मैरौ भाई लै आपनौ काम पुरौ कौरनास।
मैरि यो लै खाऊ बौनयानास।
राम केतरा पौढ़दौस?
तैईंयै सीता लै केतरा शाओ?
हाऊँ कालै तुमलै फौन कौरसु।
हौयौ बातै लै आपु सेकाए छ़ारे।
सोनाली लै ईंयेत आछ़नास।
मुला गाछ़ै धोनाएसा।
तुँबा भाई कियै काम खौटदौस?
हैनि बातै नाईं।
हाऊँ नौमौन्याँदौ
तियूँलै बुखारस।
आमोर कै दुई दुकानौ सा।
आज़ तुह सुकूल कयूँ नाई नाठो?
कयौ फिरो?
दौक हाऊँ त्यार फिरसु।
डौरऩाई बातै नाई।
ताऊँकै मुलुक साडी सा।
आमोर लै खाऊ बौनयाना खोमाओ थेयो।
रोशनी लै गेत लाना खोमाओ थेयो।
बा लै दिल्ली नाशना खोमाओ थेयो।
हाऊँ बिह साथ हाँडूं?
कयौ श्याम आछ़ानसौ?
हालाँकि हाऊँ सुनच़ियान थेयो।
हेतका औबौल किछ़ हुई नौसौकदौस।
आमोर लै सुकुटौर ठीक कौरना खोमाओ थेयो।
तुमलै एबिये ईंयेत आछ़ना खोमाएस।
सौमज़े?
कयौ राम हाईतैसौ?
दौक बातै ताँबा बौश कै नाथाकदि।
हौतयूँलै मेहनौत कौरनाई खोमाएस।
हौतयूँलै माफि माँगनाई खोमाएस।
मैरौ भाई पौढानस।
तेनै  बाज़ार नाशानसा।
तुँबै केतरा आए?
मैरौ एक काम खौटसौ?
मैईंयै तुमसि वाल बुरौ कियो।
आखिर फिरान कयौस?
बोलनाई ज़ुरुरौत नाईं,किह हौसौ बाऔलीस।
पुछ़नाई ज़ुरुरौत नाईं,हौसौ पैलै काए ज़ानदौस।
हौसौ फाईदा रोह सौदा नुवाँ।
कयौ हौतेत नाशना फाईदामौंद सा?
राम मुलुक देर का पिछ़ु आओ।
हौसौ मुलुक देर का पिछ़ु आओ थेयो।
मैईंयै चैनाई साँस गारि।
तुह एबै चैनाई साँस गारि सौकदौ सै।
तुह मुला रामाइ याद दिलाँदौ सै।
ताऊँ गाश भ्रोसा कैऔ कौरि सौकदौ सु?
आँबै बात बिसरुवे।
सौफौर कौरदि बेरै सामान काम निना च़ानौ।
हौसौ कालै सुकूल नाशान हुवेस।
हौसौ आज़ आछ़ान हुवेस।
तैईंयै हौतयूँलै कयौ बोलो?
कयौ तैईंयै किछ़ बोलो?
दौश बाज़िंदै पाँच़ मिन्ट फिरैंदै सा।
मैरि घौडी छ़ोईं च़ौलानस।
आपनि ताईंयै ता ज़ुन बिह कौरदौ हुवेस।
तुह मुका नाईं रोशुवौंदौ सै ना?
तुह कियै किछ़ बोलदि सै।
कियैन छ़ुलबै नाशना मौन कौरानस।
भौलौ वौक्त आछ़ेस।
गौएन गुर-गुरानस।
आज़ का पिछ़ु हौसौ ताऊँलै कौदुवे बिह च़ोट नोपोंछ़ा।
हाऊँ ताऊँलै नाशबै निदियूँ।
मौन ता कियो किह हौतयूँलै एक थेपेरै लाऊँ।
तैईंयै कासा नाऔ गारो?
हाऊँ एक घंटा पौढदौसु।
हौसौ आपनौ वौक्त बाराबाद कौरदौस।
ताऊँलै हैऔ नौकौरनौ च़ाना थेयो।
हाऊँ नाशबै ता च़ाईंदै सु पर नाशि नोबोलुँ।
दिन-दिन कै जाऔ बौढियानस।
तुँबै बिल्कुल वौक्त कै आएँदैसौ।
बोलौ,मुला कयौ कौरनौ च़ानौ?
हौसौ दिल्ली का एबि-एबि आऔंदौस।
कयौ राम भौलौसौ?
हौयै छ़ोटु मैरै सा। हौयौ तैरौ नुवाँ।
हौयौ मैरि बिलारिस।
हौयौ काताब रामाइस।
आँबै तुँबाए सिह।
हाऊँ ज़िमबारी का कौदुवे मौन नोच़ोरदौसु।
हाऊँ काम का ठूरान नाईं।
दुख मानुष रोह आस्याना लै शाँदौ हुवेस।
आज़ मैरौ ताऊँसि बेठीना मौनस।
हौसौ ताऊँलै धोखा दिना सुनच़ींदौस।
हौयौ रोडै ताँबा सौफौर लै लौउठौ कियो।
हौयौ ज़ुखरि लै लौउठौ कौर।
हाऊँ हेथा आदि नीफिरना च़ाँदौ सु।
हौसौ सिगरेट जुटना आदि फिरौंदौस।
कयौ बास स।
हौयौ फूल रोह बास वाल औबौलस।
ताँबाई ख्वाहिशौ हेबरि कयूँ सा?
तुह हैनौ कयूँ सै?
रुपया कासकै सा?
कयौ ताऊँकै दिमाग नाईं?
हौयौ बाज़ुवौंदौ दिल मैरौस।
हौतयूँरै केति छ़ोटु सा?
तुँबै मुका बौदि मारे सौ।
कयौ राम मुका बौदि भौलौ सौ?
मुला ताऊँसि प्यारस।
हेति बौदि रुपया ताऊँकै कैयौ?
रिश्ता शारो थाकदै हूसा।
हौयौ कुन ओरिकस।
हौयौ किछ़ आईकस।
तैरौ कुन साईं कौलौम स?
हौयौ कौलौम कासाई स?
तैरौ पिछ़ाएँ कुनस?
रुपया कासकै नाईं?
तुह कयौ बातै रिह ताईंयै दुखी सै?
राम केतरा सेका हौयौ ज़ागा कै थेयो?
हाऊँ तैरौ सौमनै खौरौ थेयो।
हाऊँ ठीक तैरौ सौमनै खौरौ थेयो।
कुन छ़ोटि रोह बा हौतेत खौरौ थेयो?
हाऊँ गिटार रिह ताईंयै बाऔली सु।
हौतेत केति मानुष सा?
कौलौम कियै छ़ारौंदौस?
वौक्त कयौ फीरौंदौस?
तुमबी दुई सेबका भौलै सौ।
आमोरि सेबियैए ताऊँ सिह सि।
हाऊँ तैरौ कुन सु?
मुकसि थाकौ।
आपनै सौंगी होर सिह बाताइयौ।
कुने सौंगी लै नोशोठयाऔवे।
मैरौ बारे कै सुनच़ियौ।
मुला ताऊँलै किछ़ बोलबै दै।
ज़िमबारी का मौन नोच़ोरे।
बाल बौनयाऔ।
तेनोर लै नाशबै दियौ।
दौक पानियू आ मिशाऔ।
कृपया लून ओरु दियौ।
वौक्त शाऔ।
ईंयेत नोहोरसोए।
आमोर लै पौढ़बै पियौ कयूँकि कालै आमोर रोह पेपौरस।
मोमबत्ती हिशाऔ।
सेबीलैए प्यार कौरौ ज़ुन बिह तुँबाई ज़िंदगी कै आछ़ेस।
आपनौ हिसाब कौरौ।
निला कौलौमै निलिखोए।
ईंयेत का ठुरौ।
हौयौ कार का बाए निकलौ।
खौच-पौच निलिखोए,साफ-साफ लिखौ।
छ़ोईं ठीक फिरौ।
मुद्दा कै आछ़ौ।
आपनौ वादा का नुमुकरियोए।
पाँडै गाश ओरु-पोरु थूक मिफीकाओवे।
वाल मुस्कुरायाऔ।
छ़ोईं औफिस पोछ़ौ कयूँकि बौस रोशैस।
बौदि नाखाऔवे।
आपनै आला खौलयाऔ।
उछ़ाल बातै नौकौरोए।
टेबौल लाऔ।
एक नौलका थेयो।
कयौ तैरौ भाई हौतेत थेयो?
कुन सा कयौ?
कान खोलयाईंदै शूनौ
मुलुक आस्याओ,एबै आ नुवाँ।
मुला पौनै साथ बाज़ै उज़ीनास।
आँबै मुलुक छ़ोईं आए।
ताऊँलै आपनौ कामै लागि थाकनौ च़ाईं।
आमोर लै ज़ितीना पुरौ भ्रोसास।
शेलौ पानियू नुजुटोए।
शेली च़ीज़ौ नाखाओवे।
हौसौ आठ बाज़ै उज़ींदौस
हाऊँ कामै कै लागौंदौ थेयो।
ताऊँलै हौतयूँरोह दौक बिह ख्याल नाई आओ?
बालु कै तेल ला। 
आज़ तुँबै कास सि सुतसौ?
हाऊँ ताह ठाटै कौरान थेयो।
माफ कौरौ, हाऊँ वौक्त कै नाईं आई बोलो।
मुला मुलुक बातै कौरनाई सा।
हेथा ज़िमबार तुह सै।
तुमलै फिरिंदि दिक्कौताई ताईंयै आमोर लै दुखस।
ट्रेन केतरा च़ौलेस?
हाऊँ मुश्कौल कै सु किह कयौ कौरुँ?
तैईंयै मुला एक रुपया काम दिनो।
तुह किछ़ बिह कौर, मुला फौरौक नौपौडदौस।
किछ़ फौरौक नौपौडदौस।
आगला स्टेशन देहरादूनस।
तुँबा स्टेशन आओ।
दुईये एक आईकि का मुलुक कौरीबी सा।
हाऊँ आईक मिना कै शिमला नाशसु।
हौसौ डैलि मैरि बातै कै रौडै फौसाँदौस।
ट्रेन च़ौलनै कै दौक वौक्त सा।
हाऊँ हौयौ बौकवास लै आस्याई नोबोलदौ।
आमोर लै कडी का कडी मैहनौत कौरनाईस।
तूबाए भाई लै केतरा का बुखारस?
हाऊँ हौतयूँलै धोखा निदी सौकदौ।
हौतयूँवै मुला धोखा दिनो।
कयौ मुला मुलुक देर इंतज़ार कौरना खोमएसौ?
मुला दांता डाक्टौर सि बेठीनास।
हौतयूँलै मुलुक चोट लागिंदिस।
हिज़ालि मुला बुखार फिरो थेयो।
आँबै टौक्सी कौरसी।
मुला गैहरा रांगा फ्रेम च़ानास।
मुलुक नौई कै बाढ़ आइंदिस।
हौतयूँवै मुला फौकौते मौना कियो।
तुमोरि रोह साथ रोह ताईं शुक्रिया।
ट्रेन दुई घंटा देरी कास।
प्रतीक्षा घौर कै नाशुँगै।
मैरै रुपया एक साल कै छ़ेकीसा।
वौक्त वाल छ़ोईं बितदौ हुवेस।
हौतयूँरोह एक आलीशान फाराम हाऊस सा।
हौयौ एक बान्तरुवा नाश्तास।
आपनै पेरा ध्यान छ़ारौ।
नियमौ रोह पालन कौरौ।
तुँबै हौयौ बेति औबौल बौनयाओ।
ईंयेत ताँबाकू रिह खेती फिरदिस।
किछ़ बिह हैनौ नाईं ज़ौ नेछ़ेकिया।
मैईंयै हौयौ इंसानियौत रोह खातिर कियो।
हाऊँ हौतयूँलै बस आपनौ एक ज़ौरिया बौनयासु।
हौयौ सेब हौतयूँरिह च़ालस ताऊँलै फौसानाई।
हौयौ झंडा लै ईंयेत लानास।
आपनि रौडै लै गुशर्याए माए।
ज़ानु गाश माहाँडे।
कुर्सी लै गिशे माए।
कौलौम लै गुशर्याए माए।
आपनै नौश नाच़ाबोए।
आपनि आऊँठि खाक कै नेबेज़ोए।
हाऊँ मौज़ा कौरान सु।
हाऊँ बोर फिरान सु।
हाऊँ खाऊ खान सु।
हाऊँ औफिस रिह ताईंयै निकलान सु।
हाऊँ औफिस कै नाईं।
डौकखिये माए।
मुला सौच़ बोलौ।
गालास लै उल्टौ कौरौ।
नौलका खोल्याऔ।
हौतैनौए किछ़।
किछ़ ना किछ़।
कियै ना कियै कयौता गौलौतस।
हौतयूँलै मैरि ज़ुरूरौत खोमाई सौकदिस
पौता सौ।
हौयौ नौकौरोए।
कयौ तुह पौढ़ाई कौरान सै?
कयौ हालस।
बाऔली सै कयौ?
तैरौ दिन भौलौ हुवो च़ाईं।
तैरौ सौफौर औबौल हुई च़ाईं।
आईक औं।
दुनिया दौक डौरनाई ज़ैई ज़ाननाई थीह पैलै,
एबै शायौद मुला सौमौज़ आछ़बै लागिंदिस।
मुला 2020 का सीख पौरिंदिस।
किह ज़िदगी आज़ ज़ियुना केति ज़ुरुरीस।
ज़िदगी रै कुन मोड कै खुशी थाकदिस।
ज़ानि कुन मोड कै मौत बेशींदिस।
हाऊँ हीज़ सुतो थेयो आपु रजत बौनिंदै।
कयौ पौता कौदु दोथि हाऊँ कुन ‘इरफान‘ बौनसु।
हाऊँ स्वीनै कै शासु आपनि तस्वीर।
आ औसौल कै ऋषि कपूर रिह याद फिरसु।
मुला डौर लागबै लागो थेयो मानुषौ रिह औसलियौतै। 
एबै हाऊँ बितौंदौ  आ आछ़दौ कालै कै निज़ियूँदौसु।
कयौ पौता कयौ दियूस सुशांत फिरसु
तेकाए ज़िंदगी आज़ ज़ियुनै कै भ्रोसा फिरबै लागौंदौस मुला।
कयूँकि सौ बौराश ज़ियुनाई ताईंयै 
माली उमौर रिह ज़ुरुरौत नाईं।
ज़ुरुरौतस हौसौ एक ‘आज़‘ रिह
ताकि दुनिया मुला सौ बौराश सेका याद छ़ारेस।
एक बेराई बातैस ,एक बाकरि थीह।
हौसौ वाल खुशी-खुशीयै आपनौ ग्राँवै कै थाकदि थीह
हौसौ वाल मिलौनसार थीह।
मुलुक बौदि बाकरि होरि हौतेसाई सौंगी थीह।
हौतेसाइ कासीसिये किछ़ दुश्मौनि निथी।
हौसौ सेबीसि बाताईंदि थी आ सेबी लै आपनौ सौंगी मौन्यांदि थी।
सेब किछ़ औबौल च़ौलान थेयो।पर एक बेरै हौसौ बाकरि ब्याज़ुई आ हेथै कौरि हौसौ ख्यालै-ख्यालै कामज़ोर फिरबै लागी तेकाए एबै हौसौ सारौ-सारौ द्यार घौरै कैए बिताँबै लागी।
बाकरियै ज़़औ खाऊ पैलै काए आपनि ताईंयै कौठा कौरि छ़ारो थेयो, एबै हौसौ छ़ेकियान नाशन थेयो।
एक दियूस हौतेसाई दौक बाकरि सौंगी हौतेसा हाल-च़ाल पुछ़बै हौतेस काछै आईस, तेका बाकरि वाल खुशी गुईस। 
हौतैसै ज़ानो किह आपनि सौंगी होर का आ दौक दियूसाई ताईंयै हौसौ खाऊ आराएस।
पर हौसै बाकरिगा ता हौतेसासि बेठींबैलै हाईतै आछ़नै का पैलैए हौतेसा घौरै बाए रोकुई आ हौतेसा ब्रान्डा कै छ़ारौंदौ हौतेसा खाऊ खौर-बूस खाँबै लागी।
हौयौ देखिंदै एबै हौयौ बाकरि लै वाल माखे लागोस आ सौमौज़ कै आओस किह हौतेसै आपनि ज़िंदगी कै कयौ गौलती कीस ? 
एबै हौसौ सुनच़ींबै लागी किह बौरै ता! ज़ासलै बिह आपनि ज़िंदगी रोह हिसा आ सौंगी बौनयानै का पैलै हौतेसै तेनोर लै दौक पौर्खयाऔंदौ थाकदौ हुवेस।
तै एबि हौयौ ब्याज़ कै हौतेसाई  मौदौत रिह ताईंयै कुन ता हुवै थेयो।
हौयौ दियूस का शादी ज़ैई ओरिह शुभ काम शुरू फिरदैसा ज़ेतरा देओ उज़ींदैसा तेतराए किछ़ शुभ काम औबौल शुरु फिरदौस।
एकादशी रोह व्रतै मारे तौमीज़ खौतौम फिरदै आ मोक्ष पौरदौ हुवेस।
हौयौ दियूस कै सिरिफ पानियू या पानियु नूँदै च़ीज़ौ कै व्रौत छ़ारनौ च़ाईं।
कियै व्रौत नाछ़ारान हुँदेन हौय दियूँ च़ाऔल,प्याज़ ,लौसुन,मासाऊँ,सूर,गाँदलिवौंदौ खाउ होरि बिल्कुल नाखानौ।
हौयौ दिन शालिग्राम सिह तुलसी रोह आत्मिक शादी देओ उज़ीना एकादौशी कै थाकदौस।
हौयौ दिन तुलसी रिह पूजा रोह एहमियौतस।
तुलसी नाई आईंदि मौत का बौच़ाँदौस।
शालीग्राम आ तुलसी रिह पूजा ए कौरि बा-तेते रोह दोष खौतौम फिरदौ।
हौयौ दियूस भौग्वान विष्णु या आपनै घौराए देओ लै पूज़नौ।
हौयौ दियूँ “ॐ नमो भगवते वासुदेवाय नमः“ मौनतौर रोह जाप कौरनै का फाइदा पौरदौस।
कुंडली कै ज़ोत रोह कमज़ोर हुनाई हालौत कै पानियू आ फौल खाईंदै या पानियू नूँदौ एकादशी रोह व्रौत ज़ुरूर छ़ारनौ च़ाईं।
मानुष कियै सेबे एकादशी कै व्रौत छ़ारदेन तैन हौतयूँरौ ज़ोत ठीक फिरिंदै मौनाई हालौत बिह सुधरींदिस।
हौयौ दियूँ देओ उजीना एकादशी पौराणिक कोथ्या शूननौ या बोलनौ च़ानौ।
कोथ्या शूनना या बोलनै का पुन्य पौरदौ हुवेस।
बोलदैसा किह देओ उज़ीना एकादशी रोह व्रौत कौरनै का अश्वमरघ आ सौ राजसूय यज्ञ रोह फौल पौरदौस।
बा-तेते रोह दोषै मानुषौ लै हौयौ दियूस विधीयै कौरि व्रौत कौरनौ च़ाईं।
घौराए लौउठै मानुषौ लै हौयौ व्रौत कौरनै का बौदि फाइदा पौरदौस ज़िज़ियै तेनोर रै पितृ होर लै जौंपरी रै दुख का छुटकारा पौरदौस। 
देओ उज़ीना या प्रबोधिनी एकादशी रोह व्रौत कौरिंदै किस्मौत खुलींदि हुवेस।
पुराणौं कै बोलदै सा ज़ुन मानुष एकादशी कौरान थाकदौस हौसौ ज़िंदगी कै कौदुवे बिह दिक्कौत कै नौफौसदौ आ तेनोर रिह ज़िंदगी कै रुपया आ भौरपूरी बौनि थाकदिस।
मानुष कियै सेबे एकादशी कै व्रौत छ़ारदेन तैन हौतयूँरौ ज़ोत ठीक फिरिंदै मौनाई हालौत बिह सुधरींदिस।
हौयौ दियूँ देओ उजीना एकादशी पौराणिक कोथ्या शूननौ या बोलनौ च़ानौ।
कोथ्या शूनना या बोलनै का पुन्य पौरदौ हुवेस।
बोलदैसा किह देओ उज़ीना एकादशी रोह व्रौत कौरनै का अश्वमरघ आ सौ राजसूय यज्ञ रोह फौल पौरदौस।
बा-तेते रोह दोषै मानुषौ लै हौयौ दियूस विधीयै कौरि व्रौत कौरनौ च़ाईं।
घौराए लौउठै मानुषौ लै हौयौ व्रौत कौरनै का बौदि फाइदा पौरदौस ज़िज़ियै तेनोर रै पितृ होर लै जौंपरी रै दुख का छुटकारा पौरदौस। 
देओ उज़ीना या प्रबोधिनी एकादशी रोह व्रौत कौरिंदै किस्मौत खुलींदि हुवेस।
पुराणौं कै बोलदै सा ज़ुन मानुष एकादशी कौरान थाकदौस हौसौ ज़िंदगी कै कौदुवे बिह दिक्कौत कै नौफौसदौ आ तेनोर रिह ज़िंदगी कै रुपया आ भौरपूरी बौनि थाकदिस।
मुला हौकस
हौतयूँलै हौकस
ताऊँलै हौकस
हौतयूँलै पुछ़ना हौकस
हौतयूँलै पुछ़ना किछ़े हौक नाईं
ताऊँलै पुछ़ना किछ़े हौक नाईं।
दुईं कौरसु
एबि नाशदौसु।
एबि खाँदौसु।
एबि शाँदौसु
एबि कौरदौसु।
ज़ौ हाऊँ बोलदौसु हौसौ कौरौ हाऊँ ज़ुबाना पाका सु।
हौयौ एक भौलौ बहानास
हौतयूँलै रुपया रिह दिक्कौतस।
तुह हेति बेचैन कयुँ सै?
सौमनै आछ़ौ
मुकाछ़ै आनौ
मुला पिपली लागिंदिस।
मैरो द्वाई रोह वौक्त फिरौंदौस
मैरि द्वाई खाना वौक्त फिरौंदौस हाऊँ एबि व्यस्त सु
तुँबै कियै हिराउवे
आराँदिस पर नाशना नाईं
तै राची किछ़ नाईं की नौसौकींदौस
तुँबै बोलौ,तुँबाए हाल कयौ सा 
हाऊँ पौखसु
लाईट नि हिशाए
मैईंयै मारे आदौत शोठयाईंदिसा
हाऊँ आपनै वायदा का कौदुवे नुमुकरींदौसु
तेनोर लै नियमों रोह पालन कौरना पौडदौस
खाक नौबौन्याओवे
तुह शूनदौए नाईं
एबै बादौ फिरो,च़ुरुक थाक
हौयौ तैईंयै आपनि आदौत बौनयाईंदिस
हौतयूँलै धौमकि दिनाई ज़ुरुरौत नाईं
पौढ़िंदै शुनाऔ
चुटकी नाबाज़ाओवे
हाऊँ कासी रिह शुशूनदौसु
मुला बौदि जानकारी नाईं
हौसौ मैरि कामयाबी का ज़ौलदौस
छ़ोईं छ़ेकौ
आपनौ काम छ़ोईं छ़ेकौ।
आपनौ आरमाल छ़ोईं छ़ेकौ
आपनौ घौरा काम छ़ोईं छ़ेकौ
ईंयेत सेका किह हौतयूँवै मुला फौन बिह नाईं कियो
हाऊँ तैरौ गुलाम नुवाँ।
हाऊँ तैरी गुलाम नुवाँ
हाऊँ हौयौ बारे कै नाबाताईंबै सु।
तैईंयै मुका नुपुछ़िंदै हैनौ कयूँ कियो
तुह हर वौक्त हौयौए बातै कौरान थाकदिसै
हाऊँ कासी काए नौडौरदौ
सेब मैरी गौलतीये ता सा
ताऊँलै किछ़ बोलनाए उछ़ालस
हौयौ कयौ बौकवास बात कौरान सै
हाऊँ कुन लौउठौ छ़ोटु नाई ज़ौ किह बहकायाइसु
टैक्सीयै नाशुँगै
हौतयूँरोह वौज़ौन बौढ़ुवौंदौस
सेब ठीक फिरेस
तुँबै कयौ बोलनाई कोशिश कौरान सौ
हौसौ सौदाए आपनि बातै का मुकरींदौस
नाश तुह हौतयूँसिये बाताईयु
आखिर हाऊँ सु वे कुन तैरि?
ताऊँलै मैरि काताई कौदौर नाईं
मैईंयै सेबि रो ठेका नाईं माँगि छ़ारौंदौस
तैरौ मौन हेति ख्राब कयूँस
सुनच़ीना वौक्त नाईं
तुह हेति रोशै कै कयूँ सै ?
बोलनाई ताईंयै किछ़ नाईं
आमोर रै पडोसी फिरिकाए मारियान सा
लागानस किह किस्मौत मुकगाश मैहरबानस
हाऊँ आपनौ कौमरा कै नाशानसु
हाथ जोडयानसु एबिये ईंयेत का नाशि थाक
तुह सौदाए मुक पिछ़ाएँ कयूँ लागि थाकदौसै
तुह बिन मौतलौबै ज़िद कौरानसै
कयूँ हेति गुच़गुच़ान सै?
तुह घौरैए सै कयौ?
हौयौ कोरोना केतरा नाशेस?
हौंसला छ़ारौ,हौयौ छ़ोईंये ठुरि नाशेस
हिम्मौत छ़ारौ,भौलै द्यार छ़ोईंये आछ़सा।
हौंसला छ़ारौ,तुमलै भौलि नुकरी छ़ोईंये पोरेस
छ़ोईंये फिरि बेठयूँगै 
छ़ोईंये आछ़दौस
आज़ मैरौ नौसीब भौलौस।
सुनच़ियौ/हेथा बारे कै सुनच़ियौ।
तुह मुकला मुलुक बौदि ज़ौलदौसै
हाऊँ ताऊँलै मुलुक ज़ोरियै थेदेरै लासु
ज़ौ बिह फिरेस हाऊँ शासु
मुला हौसौ नाभाना लागदौस
ताऊँलै केति वौक्त लागेस
हियूँरि फिलौम भालाई थाकदिसा
मुला हौतयूँरोह बौरताव माखे लागदौस
हैनि बातै नोबोले
हाऊँ भौग्वान कै यकीन नौकौरदौ 
आज़ हाऊँ चालीस बौर्शा फिरो
हाऊँ ताऊँलै हौयौ कौरबै निंदीसौकदौसु
दुकान आज़ खुलुवींदि नाईं
हाऊँ तुँबा आभारी सु
हाऊँ तुमलै कैऔ टोखाऊँ/टोखाई बोलसु
हाऊँ हौयौ हैवे कौरान सु
हाऊँ हौयौ हैवे पुछ़ान सु
तामलै ओरिक्या रोह कामै कै आपनि नाक नोतोच़नौ च़ाईं
गाडि कुन च़ालानस
बेमौतलौबाई बातै मौकौरोए
जहाज़ एक मिनट कै उडयाइयेस
हौसौ दौलबौदलूस
मुला ताऊँसि एखले कै किछ़ बातै कौरनाई सा
हाऊँ ता ज़िंज़ींदौए नाईं
हौयौ तैरौ बौश रोह काम नाईं
हौसौ खुशियै कौरि बाऔलुवोस
तुह रोशै कौरि कयूँ बोलानसै?
तैईंयै सेबि रोह सौमनै मैरि नाक काटयाई
हौतयूँलै बोलना किछ़े हौक नाईं
ताऊँलै मुला रोक्याना किछ़े हौक नाईं
हौतयूरोह ईंयेत थाकना किछ़े हौक नाईं
तैरौ ईंदौ थाकना किछ़े हौक नाईं
तेना मुला दुख दिना किछ़े हौक नाई
तामोरि पाक्का ज़ितीसि
हाऊँ पाक्का आछ़सु
हौसौ पाक्का हौतेत नाशेस
आईक बेरै हाऊँ पाक्का आछ़सु
एबकि बेरै हाऊँ पाक्का आछ़सु
हाऊँ ताऊँका हारुवौदौसु
हाऊँ हौतयूँका हारुवौंदौसु
लागदौस किह तुह आपनि ज़िंदगी का हारुवौंदौसै
हाऊँ तैरौ रोज़ाए चौपौरनै का हारुवौंदौसु 
हाऊँ हौतयूँरै रोज रोह चौपौरनै का हारुवौंदौसु
कियै मुला हौतेत औटौकसु बिह खोमाँदेन,तैबिह हाऊँ औटौकसु
कियै मुला हौतेत नाशना बिह खोमाँदेन ना,तैबिह 
कियै मुला हौतयूसि बेठीना बिह खोमाँदेन ना,तै  हाऊँ बेठीसु
कियै मुला हौतेत औटौकना बिह खोमाँदेन,तैबिह हाऊँ औटौकसु 
कियै मुला बोखौ बिह थाकना खोमाँदेन ना, तै हाऊँ थाकसु
कियै मुला हौतयूँका माँफि बिह माँगनाई खोमाँदेन ना,तै हाऊँ माँगसु
कियै मुला एक बौराश बिह पौखना खोमाँदेन ना,तै हाऊँ पौखु 
मैरौ ताऊँ गाश हौकस।
तैरौ हेथकै किछ़े हौक नाईं
तैरौ मुगाश किछ़े हौक नाईं
तैरौ हौसौ च़ीज़ै कै किछ़े हौक नेथेओ
हौतयूँरोह हौयौ सम्पत्ति कै किछ़े हौक नाईं
तैरौ हौयौ सम्पत्ति कै किछ़े हौक नाईं
हौसौ गेत लाएस या नाला,हाऊँ ता गेत लासु
तुह पौकसै या नौपौखै,हाऊँ ता पौखसु
तुह नाशसै या नानछै,हाऊँ ता नाशसु
तुह खासै या नाखाए,हाऊँ ता खासु
हौसौ तैरि मौदौत कौरा या नौकौरा,हाऊँ कौरसु
मैईंयै मौना की कौरि-कौरि बिह,तैईंयै हौयौ खौटो
मैईंयै मौना कौरि पिछ़ु बिह,हौसौ हौतेत नाठो
मैईंयै मौना कौरि पिछ़ु बिह, तुह हौतेत नाठो
हौसौ कुन ओरिक नुवाँ बौल्कि तैरौ भाईस
मैईंयै मौना की पिछ़ बिह तुह हौतेत कयूँ नाशानसै
हेतकै सौर्मीनाई ज़ैई कयौ बातैस
हैतकै रुनाई ज़ैई कयौ बातैस
हेतकै पुछ़नाई कयौ बातैस
हेतकै चिचानाई कयौ बातैस
हेतकै फिकौर कौरनाई कयौ बातैस
हेतकै खुश फिरनाई कयौ बातैस
हेतकै रोश कौरनाई कयौ बातैस
हेतकै दुखी फिरनाई कयौ बातैस
हेतकै रुनाई कयौ बातै थीह
हेतकै हाँसनाई कयौ बातै थीह
हेतकै सौर्मीनाई कयौ बातै थीह
हेतकै खुश फिरनाई कयौ बातै थीह
हेतकै दुखी फिरनाई कयौ बातै थीह
ईंयेत खेलना बिल्कुन मौना स
ईंयेत धूँ गिशना बिल्कुल मौनास
ईंयेत गाडि खौरि कौरना बिल्कुल मौनास
हौसौ शादीसुदाँ आ ता आ तियूँयै दुई छ़ोटु सा
मैईंयै हौतयूँरि मौदौत की आ ता आ मैईंयै हौतयूँलै रुपया बिह दिने
ताऊँलै अंग्रेज़ी शिखिनौ च़ानौ आ ता आ ताऊँलै आभ्यास बिह कौरनौ च़ानौ
हैयौ कैयौ तैईंयै रुपया किराए
हैऔ कैयौ तुह नाशानसै
हैयौ कैयौ हौसौ रुपया निदींदै ठुरो
हौयौ कुन छ़ोकरु खेल नुवाँ
हेतकै किछ़ बोलनाई बातै नाईं
चलो मानयाओ
चलो मान्याँदैसि किह हौसौ एक सेठ मानुष्स।
चलो मानयाँदैसि किह तुँबै हौतेत मौज़ा कियो
चलो मानयाँदैसि किह ताऊँकै किछ़ नाई
चलो मानयाँदैसि किह हौतेतरा तुह व्यस्त थेओ
चलो मानयाँदैसि किह ताऊँकै टाइम नेथेओ
चलो मानयाँदैसि किह ताऊँकै रुपया नेथे
चलो मानयाँदैसि किह ताऊँलै अंग्रेज़ी बोलबै नाछ़देस
हैयौ नुवाँ किह मुकै रुपया नाईं
हाऊँ थोरीस किह हाऊँ किछ़ नाज़ानदौसु
हैयौ थोरीस किह हाऊँ ताऊँलै नाभाँदौसु
हैयौ थोरीस किह हाऊँ नाज़ानदौसु,हाऊँ सेब किछ़ ज़ानदौसु
सौच़ ता हौयौस किह
सौच़ ता हौयौस किह शादीशुदास
मानवौत शहर रिह मुलुक बौडि दुकान थीस ज़ासाए ब्रैड पोकोरा आ समोसा वाल मुशूर थेह
मैईंयै पैलै बह शूनो थेयो पर कालै ज़ेतरा एक खास सौंगीयै बोलो-भाई दिनेश कयौ स्वादिष्ट थेह समोसा 
आ हेति औबौल कौङलै ब्रैड पोकोरा
वाह मौज़ाए आओ
सो आज़ मैईंयै बिह हौतेत नाशिंदै हौसै बानतरुवाए औबौल समोसा आ ब्रैड पोकोरा रोह मौज़ा कौरना सुनच़ुवो
हीज़ औफिस का निकलो ता 9 बाज़ैंदै थेह सुनच़ुवो आज़ हौसौए दुकान कै पैलै कुछ़ खानौ च़ाईं तेका घौरै नाशसु।
पर ज़ैऔवे दुकान बाए गाडी  खौरि कौरिंदै हाईतै नाशबैलै फिरो 
ता एक लौउठौ ज़ैऔ हाथी रोह छुईंदै मैरौ ध्यान गिशो 
त एक लौउठि ज़ैई छ़ोटि 8 का 10 बौराश माज़ाईयै मुला रोक्याईंदै बोलो
अंकल कयौ तुँबै बिह ईंयेत समोसा आ पोकोरा खाँबै आएँदैसौ?
मैईंयै बोलो आँ पर तुह हैऔ कयूँ पुछ़ान सै।
कयौ ईंयेत भौलै नौपौरदैसा?
हौतेसै वाल पाप्याईना ज़ैऔ बोलो-पौरदैसा ना वाल भौलै पौरदैसा पर तुँबै नानछोए हौसै खाँबैलै 
हाऊँ हौतेसाई बातै शूनिंदै दौक बिशारुवो तेका मैईंयै हौतेसका हेथा कारौन पुछ़ो ता हौसौ बोलदि लागि-अंकल
हौयौ दुकान वारौ आते ना मुला आ मैरौ लौउठौ बाउ लै रोज़ राचि बौच़ैंदै समोसा पोकोरा दिंदौस हौतेथै
आमोर रोह सारौ द्यार रोह खाली पेट भौरिंदौस आज़ बिह मुलुक काम पोकोरा बौच़ैंदै सा 
हीज़ ताह सेब छ़ेकुवे थेह 
तेकाए अमोर लै पौरे नाईं
हाऊँ ताह बोखे थाकदिसु 
पर मैरौ लौउठौ हौसौ रुँदौस बोलिंदै रुँदि लागी
मैईंयै हौतेसलै च़ुरुक कौरायाओ आ बोलो पर हाऊँ ता ज़ुरूर समोसा आ पोकोरा लौसु आ हाईतै नाशबै लागो हौयौ 
देखिंदै हौसौ क्यौन परेशान फिरि।
दौक का ज़ेतरा हाऊँ बाए आओ ता दुकानदार बिह मुकसि थेयो मैईंयै हौतेत का ज़ौ समोसा सिह पोकोरा लौए थेह
हौसै हौतेन दुई बौएन-बारु लै दिने आ बोलो-एबैका तुमलै राचि लै पौखी थाकनाई ज़ुरूरौत नाईं 
हाऊँ तुँबाए हौयौ दुकान वारौ आते सिह बाताउवौंदौ सु
एबैका हौयै ताऊँलै वौक्त कै रोज़ तैरै समोसा सह पोकोरा दियेस
बोलिंदै हाऊँ रुज़िंदी आखी सिह बाए आओ
शुरू-शुरू कै साहित्य सिह किछ़ लैन-दैन नाई थाकोस।
वौक्त-वौक्त कै दौक विचार दौक मुश्किलौ मौनै कै आछ़ान थाकिसा।
दिमाग कै हौलचौल कौरान थाकिसा ज़िज़िलै हाऊँ लिखान थाको।
साहित्य सभा कै कोथ्या पौढ़ि शाबाशी पौरी हौंसला बौढ़वो आ हाऊँ लिखान नाठो।
दौक कोथ्या हाफ्ता आ रोज़ रै आखबार कै बिह छ़ौपि ज़िज़िलै पौढ़दै मानुशौवै शाबाशी दिनी
मैरौ लिखना हौयौए इतिहास सा।
मैरि कोथ्या छ़ौपि-छ़ौपि पौढ़दै मानुषौ सेका किताबौ रोह रुख्सै कै पोछ़ी च़ाईं 
हैनि डाक्टौर गौतम शर्मा निदेशक कांगरा लोक साहित्य परिषद रिह मौनाई इछा थाकिस।
तेनै वौक्त-वौक्त कै मुला उज़्यान थाके बात देखान थाके आ बौडाई कौरान थाके।
हौयौ कोथ्या रोह ढ़ेर “आम्बली रोह बोट” हौसौए बात देखाना सुबूतस आ हेथाई ताईंयै हाऊँ तेना पुरौ मौनै कोरि शुक्रिया कौरदौसु।
साई कंप्यूटौर सैंटौर धौरौमशाला का कुमारी नीला गुरु रो बिह हाऊँ शुक्रगुज़ार सुह ज़ुनियै मैरि कोथ्या लै कंप्यूटौर कै लिखींदै हेनलै किताबौ रोह रुख्स दिनो।
इंपीरियौल प्रिंटिंग प्रेस धौरौमशाला रोह बिह शुक्रिया ज़ुनियै हौयौ किताब लै प्याँशौ दिनो।
हाऊँ आपनी धौरौम पत्नी विमला देवी रोह बिह शुक्रिया कौरदौ सुह।
ज़ासाई मुलुक मौदौत थाकिस।
हौयौए आखार सिह पौढदै मानुषौ लै नौउवौ बौर्शाई मुलुक-मुलक भौलिकामना।
मौनै कौरि बोलिंदी मौनाई बातै
कोथ्या ता मौन रोह हौसौ अनुभवस ज़ौ बिसर्यानै का बिह निबिसरींदौस। 
मौनै हाईतै हेति डुगौ नाशदौस ज़ासाई चीश सौदा लागी थाकदिस।
कोथ्या बौन्यादौ रै मौनाई हौयौ हौयौ खोबदि डुगी नाशदि दुखाँदि चीश तेत सेका साथ नाथाकदी ज़ौदु सेका हौसौ कोथ्या कै बोलि नेबेज़दौस।
आंबली रोह बोट कोथ्या ढ़ेर रिह सेबे कोथ्या हौयौए जुनि दिंदि भुज़ौन्त्री रिह अभिव्यौक्तीस।
कमल हमीरपुरी छुलगार स्टेजी साहित्यिक आ लैमनै मानुष सिह जुडैंदै सा 
आ तेनसिये साथ ज़ियूँदै बातै कोथ्या बोलदै औफसौरौं मातहत सिह बेठींदै 
आपनि धौरती पानियू बागुर खाना-पिना सिह जुडैंदै अनुभवी मानुषौ सा। 
हौयै कोथ्या साहित्यिक दिमाग वारै सोच-विचारौ वारि कोथ्या नु्वाँ हौयै 
ता ज़िंदगी रिह सौच़ि-सौच़ि बिन किछ़ मेशर्याईंदै लिखिंदि कोथ्या सा।
मौतलौब ज़ौ देखो हौसौए लिखो किछ़ बौनयाऔंदौ आभ्यास नाईं। 
ऐऔ सुनच़ींदेन ता कोथ्या कै दिमागाई कौसरौत कौरिंदै कोथ्या बेज़नाई ज़ुरुरौत बिह नाथाकदि।
हौसौ कोथ्या बिह कयौ ज़ौ कासी रिह गिनती कै नाछ़ा रौस वारि बातै हौसौए थाकदि 
ज़ुन पौढ़देसिनाए मौनै कै बेशेस आ आपनि ज़ैई लागेस।
कमल जी सन 72, 73 कै आमोर सिह बेठुवे थेह ज़ेतरा कांगरा लोक साहित्य परिषद रोह गौठौन फिरो थेयो। 
तौदु का आज़ सेका ना हेनै आमोर रोह साथ शोठयाओ आ आमोरियै शोठयाँबै दिनो।
मैरै मौंच कै देखानाई कौला सि जुडौंदौ सेब विचार लै बान्टदा पाका सौच़्कौ नामौतलौबी सौंगी कमल जी दियूस लाऐ रिह गान साथ थाके।
हाऊँ ज़ेतरा बिह हेनाई कोथ्या पौढ़दौ शूनदौ सु मैरौ मौनै कै हौयौए विचार आछ़दौस किह हौयै कोथ्या किताबौ रोह रुख्सै कै छ़ौपनि च़ानौ।
एक बेरै हेनै पितलू रोह हुक्का कोथ्या एक सभा कै पौढि। 
कोथ्या कारौ वै हेथाई वाल बौडाई की।
हौतेत का पिछ़ु ज़ेतरा बिह मुकसि बेठुबे हेनाई बौडाई कौरान थाको हेनलै प्रेरित कौरान थाको 
आखिर मैईंयै बोलो किताब लै गारौ मैरौ मौनयानास किह
सोला सात्रा कोथ्या कौठा फिरिंदिसा ।
मैईंयै फिरिकाए टेर कियो, “किताब छ़ापयाऔ!”
आ लिखदौ स्या किछ़ लिखदौस आ आपनौ लिखौंदौलै औनुभौव कौरदौस 
तुह हौतयूँलै हौसौए लिखिंदै हौसौए छ़ाप्यानौ च़ानौ
कयूँकि पिछ़ु कुने पौरवाह नौकौरदौ हुवेस।
मुलुक बिच़ारै हौयौए सुनच़ुईंदै ठुराउवे किह कुनियैए बातै नाईं शूनिंदिस।
खैर ज़ौ बितना हौसौ बीतदौए हुवेस
वौक्त गाश कासी रोह बौश नौच़ौलदौ
कमल जी यै मैरि बातै मौनयाई आपनि कोथ्या रिह फाईल मुला थामाई आ बोलो ईंयौ सा कोथ्या आ हौयौ पेशगी ओरिक काम तुँबै ज़ानौ 
मुला वाल खुशीस मुला खुशीस किह कमल रिह कोथ्या ज़ौ थीह मुका खुशीस किह कमल जी रिह कोथ्या रोह ढ़ेर आंबली रोह बोट प्याँशौ फिरिंदै पौढ़दै मानुषौ सेका पोछ़ानस।
कोथ्या कैनिसा हौयौ ता पौढिंदैए पौता च़ौलेस।
क्यूँकि आमला रोह ज़ौम खाई पिछ़ुवे आछ़दौस।
मुला ता हौयै कोथ्या हैनि लागि ज़ैऔ किह मौनाई बातै मौनै काए बोलिंदि हुवेस
आंबली रोह बोट
शादि रिह ताईंयै नाशदि बेरै ज़ैऔवे दोईनाई ताईंयै लारौ वै गाछ़ै फोएँ,नाने शाशुवै बोलो
“अरे! नाई आ ग्रोक्च़ कियै सा? आराऔ तेनलै!
नाईयै ईङमाए आछ़िंदै बोलो, “हाँजी, बोलौ” नानैयै बोलोस, “अरे! तुँबै आमोर रोह ब्रान्डा कै मानुष मारबै कयूँ नाशान सौ?
शाऔवि! 
लाराई डेई कै 50 ग्राम बिह आन नाई।
कियै हौयौ हिंवाद कै याँयांदी-दोयाँदि हियूँलै किछ़ फिरदेन तुम्बी दुईये ता हाइतै फिरसौए आमोर लै बिह पेशी भुगौतनाई खोमाएस
शाऔवि बिच़ाराए दाँत कैऔ बाज़ानसा। 
हारकै बिह थौरथौरान सा।”
आ एक द्यानियै बोलोस
कयौ बातैस बाउ,कयौ यो रोटि नाखायाँदिसौ?“ 
एकै लारा बिलै फिरदा बोलोस
“चलो़ छ़ाराऔ! शादी का पिछ़ु सेहौत बौनेस!”
नाने शाशु शाटाक ज़ैऔ बोलदि लागी,“बौनेस नुवाँ, आ बिगरेस! 
थाकबै दै नाई! 
नोदोयाए! 
मूँह धोयाऔ आ गाछ़ै बुद्याऔ। 
बाऊ! दोथि दोईये!”
आ एक द्यानियै चौपरोस, “बाऊ, कियै दोथि बिह याँइना हुँदेन ता दुई-च़ार ज़्वान छ़ोटु दाँया-बाँया खौरै कौरे, कियै काऔ होरि च़ुँगिंदै नीसा।
आंबाई छुणकि कियै शादी का पैलैए राँडि फिरेस।
बिन मौतलौब रिह बातै गाश नाने रोह दौबर्यानैका सेबियै च़ुरुक फिरी।
लारौ मूँह धोउवो, गाछ़ै लाउवो आ शादी रिह ताईंयै बेठो
मस्तराम रिह शादी फिरि।
सेबियै रिश्तेदारौ आपनौ आपनौ घौरै ठुराउवे।
पाँच़-सात दियूस का पिछ़ु मस्तरामै आमला रोह पौधा (आम्बली रोह बोट) आनींदै ब्रान्डा कै लाओस।
योवै बोलोस-अरे कियै पौधा लानाए थेयो ता कुन आम, या सौन्तरा लाना हुवेस! 
हौयौ क्यौ लाई छ़ारो तैईंयै?
अरे यो! 
खाटलै कै लागो थेयो। 
मैईं सुनच़ुवो किह घौरै लासु, देखभाल फिरान थाकेस। 
बोलदैसा किह हेथा आचार वाल औबौल थाकदौ हुवेस।
यो वै बोलोस- किछ़ नुवाँ! पर पानियू दियान थाके, तेकाए पौधा दाचियेस बौडौ फिरेस।
दुई त्रौन बौराश औबौलै कौरि बीते पर पिछ़ु छुणकी आ शाशु रिह आपु माज़ी औनबौन फिरबै लागी।
कौदु हौसौ शाशु सिह तै कौदु मौर्द सिह झिगर्याईंबै लागि किह रोशुविंदै माईचै कै नाशसु।
मस्तराम हौतेसलै मौनयाईंदै आनदौ थेयो। 
हैवै कौरदा दिन बीतान नाठे।
छुणकी रै कुने बाल-बाचा नाई फिरे।
छ़ोटु पेराई खातौर तेनै छुणकी लै कौदु डौक्टौर काछ़ै निंदै कौदु च़ेला-जोगी काछ़ै ज़ादू-टोना कौराँदै तेबिह बात नाईं बौनिस
मस्तराम पैलै काए सेहौतै कामज़ोर थेयो, शादी का पिछ़ु आ बिह ढिला फिरोस। 
कौदु पेट ख्राब,कौदु बदहज़मी,कौदु कामा (?), कौदु दौस्त, कौदु मूड दुखाना कौदु बुखार!
घौरा पुरौ माहौले रौस नूँदौ फिरोस।
सेबियैए दुखै कै थाकबै लागे।
शाशु रोह चौपौरना शूनी छुणकी बातै-बातै कै मारींबै लागी।
एक दियूस मारींदा-मारींदा शाशूवै बोलोस, “ज़ानि मैरि ज़िंदगी कै कानाला मूँह शाना नौसीब फिरेस बि किह हैवे मौरसु।
केति ता इलाज़ कौरायाओ पर किछ़ नाईं बौनि सौको।
छुणकियै शाटाक ज़ैऔ बोलो-आमा कियै कानालौ शाना हुँदेन 
तैन हौतयूँरोह इलाज़ कौरौ।मैरौ इलाज़ै किछ़ नौबौना।
योवै किछ़ नाईं बोलो, च़ुच़्च़ुटा गाशाई मौंज़िल कै नाठि।
दौक दियूस का पिछ़ु बिस्तारा पाकरो।
वैद हाकीम बिह आने पर किछ़ फौरौक नाई पौडो। 
पाठ (?) मौनै कै बानिंदै हौसौ एक दियुस नाशदि फिरी।
छ़ानटना फिरिंदै दौक दियूँ का पिछ़ु हौरिद्वार नाशनै का पैलै यो रिह अस्थियों रिह झ़ोलि आमला रोह पौधा सि ज़ोटै बेज़दौ लागो।
तै हौतयूँवै देखो किह हौतेत कै लौउठै-लौउठै आमला रै फौल आएँदैसा।
हौसौ मौने-मौन कै  वाल खुश फिरोस पर हौतयूँवै कासी लैए किछ़ नाई बोलोस, ज़ोलि ज़ोटै बेज़ि आ होरसोस।
छुणकि बिह मस्तराम सिह हौरिद्वार नाठी।यो रिह अस्थि होरसाईंदै दुईये गंगा कै याँउवे 
आ घौरै आछ़िंदै ‘दौश-तेरा’ (दौश दियूस कै गाछ़ै धोना आ तेरवाँ दियुस कै हींग आ चारना रिवाज़) कियेसा।
ज़िंदगी रोह रौथ फिरि दौडयाईंदौ लागो।
मस्तरामै आमला रोह पौधा रिह ताईंयै औबौल (चौकौट) बौनयाईस।
हौसौ रोज़ दोथि उज़ुविंदै चौकौट कै पानियू रिह घौरि भौरिंदै छ़ारदौ थेयो आ रेज़ुवै बानिंदै एक लोटरी बिह छ़ारिस।
आछ़दा नाशदा मानुष पानियू पिंदै लागे।
हौसौ आपु बिह ज़ेतरा हुक्का जुटबै बेशदौ ता चौकौट कै बेशिंदै जुटदौ।
हुक्का जुटनै का पैलै एक-दुई आमला गारिंदै खाक कै बेज़िंदै चुसान थाकदौ। 
हैवै रोज़ पाँच़ सात आमला हौसौ खाई छ़ाराँदौ आ एक-दुई घौरि पानियू बिह जुटि छ़ारदौ थेयो।
मस्तराम रोह पेट बिह भौलौ फिरबै लागो आ बोख बि खुलुई, हौयौ दुई त्रौन वौक्त रोटि बिह खाँबै लागो।
छुणकी मौर्दाई बोख देखिंदै हैरान गुईस। 
ना द्वाई, ना सूर, ना ज़ादू ना टोना, हौयौ च़ौमौत्कार कैयौ फिरो।
मस्तराम का पुछ़ो ता हौतयूँवै बोलो किह मुला बिह नाईं पौता किह हौयौ बौदलाव कैयौ फिरो।
पाँच़ साथ मिना कै मस्तराम रोह  रुख्से बौदलुवो। 
हौतयूँरिह सेहौत शाईंदै ग्राँवै वारै बिह पुछ़दै लागे-कासा ईलाज़ च़ौलानस?
मस्तो बोलदौ-हौयौ ता भौग्वाने ज़ानदौस किह क्यौ फिरानस।
घौरा पुरौ माहौल खुशी वारौ फिरो। 
द्यान-मौर्द दुईये रिह ज़िंदगी बौदलुईस।
हौय बिह एक च़ौमौतकार फिरो।
शादी रै लौगभौग ठारा बौराश का पिछ़ु छुणकियै एक बाउ लै जौनौम दिनो।
घौराई खुशी दुगना फिरि।
दुई बौराश का पिछ़ु एक बाई बिह फिरि।
मस्त राम सिह छुणकि लै भौग्वानै सेब खूशी सिह मालामाल कियोस।
आमला रोह पौधा बिह ज़्वानी कै आओस।
मिना रो साबै आमला लागदै।
दुई च़ार ज़ुरूर खाँदै, आचार बिह बेज़दै, ग्राँवै कै बिह मुलुक बानटदै।
चौकौट कै बेशिंदै हुक्का ज़ुरुर जुटदौ आ बाशाल आमला रोह बोट पार दोरी उँछाईंदै वाल सुतदौ।
मस्तराम रोह बाउ ज़्वान फिरिंदै फौज़ कै भौरती फिरो
छुणकियै हौत्यूँरै हाथ पीलै किये।बाइ सिमरो रि बिह शादी कौरायाई।
पैंसठ बौराश रिह फिरनै का पैलैए छुणकि मस्तराम रोह साथ शोठयाईंदै ठुरि नाठी। 
मस्तराम लै द्यानि रोह ठुरना वाल गौम लागो।
हौतयूँवै आमला रोह बोटा बारछ़ौ काटिंदै छुणकि लै ज़ुखरि बेज़िंदै विदा कियो। 
छुणकि रै नाशनै का पिछ़ु आमला रोह बोटाई (चौकौट) मस्तराम रोह पाका ठिकाना बौनो।
हिंवाद रोह मौसम (?) लै शोठयाईंदै पुरौ बौराश चौकौट गाशे बेशदौ, चौकौट गाशे बेशदौ। 
हौसौ काम निपट्याईंदै प्यारै कौरि हुक्का भौरदौ आ चौकौट कै आमला रोह बोटाइ टेक कै गुनगुनान थाकदौ।
आज़ जुन मस्तराम रिह उमौर लौगभौग नब्बे बौराश हुवेस, मुढाए बाल आधै शुकलै फिरैंदैसा, आखि रिह नौज़ौर बिल्कुल ठीकस।  
ज़्वानी कै एक दाँत बाज़ुवो थेयो बाकी सेब दाँत पाका सा।
आँ कानै कै दौक काम शुनींबै लागौंदौस।
ग्राँवै कै ज़ेतरा कासी रिह मौत फिरदिस ता मस्तराम आमला रिह ज़ुखरी काटिंदै ज़ुरूर ज़ुखरि बेज़बै नाशदौ।
मस्तराम रिह बोल्खा आज़ कुने बिह ज़ियूँदौ नाईं, सेब सौंगी साथी ठुरैंदैसा। 
हौसौ मस्तराम ज़ासाए हारकै ज़्वानी कै नाच़दी थीह हौसौ आज़ 40-50 किलो (नाज़) च़ुँगिंदै घौट्टै का पिशिंदै आनदौस।
आमला रोह बोटै पार बेशिंदै बिह हौतयूँलै पौता नाई लागो किह हौतयूँरिह ज़िंदगी कै हेति बौडौ बौदलाव कैऔ आओ।
हौसौ बाँडौ थेयो, शादी की निथि; तेकाए कासी रिह फिकौर फाका हौतयूँलै नेथेओ।
सारौ ग्राँऔ सौमज़्यान थाकोस पर बाबो सुदामा कासी रिह नाईं मान्याउवो।
बस हौयौए बोलान थाकोस किह शादी नौकौरनाइस,हौयौ एक बाँबालस।
हुक्का आ ‘धोबू’ कुकुर-हौयौए हौतयूँरै ज़िंदगी रै साथी थेह। 
कियै सुदामा बाबो कासी रोह सौमनै आछ़देन ता मानुष हौतयूँरोह आदौर मान कौरदै आ पिठि पिछ़ाउँ मौने मौन भौरि गाली गारदै। 
कयूँकि ग्राँवाए सेबे बाँबालौ, झ़िगरा मारिना रह ज़ील बिह हौसौए थेयो आ फैंसला कौरदौ बिह हौसौए।
सेबियैए बोलदैसा किह आज़ सेका न किछ़ मुकौदमा पंचैत कै नाठो ना कचैरी कै; हौसौए लाँदौस हौसौए हिशाँदौस।
ज़ौ फैंसला सुदामा बाबो कौरदौ कयौ मजाल किह कुन नौमौन्या तेकाए सुदामा लै मानुष खड्ग बाबो बिह बोलदै थेह।
सुदामाऐ लौगभौग साठ बौराश सेका ग्राँवाई ‘धडम चौधर’ यानि खडपंची कीस पर एबि हौसौ आपनौ आईक ज़ौनौम सुधार्यानाई ताईंयै हौयौ सेब शोठ्याईंदै धौरौमाए काम कौरबै लागो थेयो।
मानुषौ रै सुख दुख कै कामै आछ़ना, ओरु-पोरु कोथ्या-किर्तन सेका पोछ़ना सुदामा बाबो रोह रोज़ लै नियौम बौनो थेयो।
एक गौरि लै हौयौ सुनच़ुईंदै किह (?) मौरि पिछ़ु मैरै हारकै लै हरिद्वार कुन नियेस,
मैरौ आपनौ ता कुन साए नाईं।
ग्राँवै वारै ता मैरौ हौयौ काम कौरना नाई तेनोर लै कयौ लागिस हेति दूर नाशनाई!
तेनै ता मैरौ छ़ान्टनाए ढाँगै कौरदेन! 
हौयै दाँत लै हरिद्वार नींदै ओरु-पोरु रै सेबे ग्राँवै कै पौता लागो किह (सुदामा) कालै हरिद्वार नाशानस।
हाऊँ मौरनै का पैलैए एक बाज़ुवौदौ दाँता बहाना रोह प्रोग्राम बौन्याओ।
त्यारि फिरान थीह।
फिरि कयौ एक का दुई फिरे
सुदामा रिह हरिद्वार सौफौर शुरू फिरो।
नालौ गार का टौपदै-लाँगौट बेज़दै ग्राँऔ बौडै कस्बा, शहर बाज़ार लाँगदा सुदामा-धोब्बू कियै का कियै पोछ़े।
राचि ज़ियै कियै डेरौ लाँदै मानुषौ लै पौता लागदौ ता हौसै सुदामा रोह वाल आदौर कौरदै, रोटि खायाँदै, चारपाई-उँछाना बिह (?) ब्राबौर दिंदै।
ज़ेतरा धोब्बू कुकुर रिह ग्राँवाए कुकुर लै भनक लागदि ता तेनै ग्राँऔ का बाए निकलिंदै आछदै।
कुन ग्राँवै कै राच धोब्बू कुकुर लै वाल महंगा खोमाँदि।
बिच़ारौ धोब्बू बोखौए ग्राँवै का बाए सुदामा लै पौखदौ।
दोथि राचीये उज़ुईंदै सुदामा आपनौ आइक सौफौर शुरू कौरदौ।
राचकि एकाध बौच़ाईंदि रोटी धोब्बू लै खायाँदौ आ दुईये (?) नाशबै लागदै।
सुदामा आ धोब्बू एक दियूस हरिद्वार नाशि पोछ़े।
सुदामा ज़ेतरा आपनि अस्थि लै बौयाँबै लागो ता पंडे बोलदै लागे
ओ भाई हैयौ नौबौयाईया अस्थियाँ।
पैलै आपनौ नाऔ पौता लिखा आ ग्यारा रुपया हाथै कै छ़ार।
सुदामाए बोलोस-मैरौ नाऔ सुदामास, हौयौ सा सुदामा सिह अस्थियाँ।
मुकै किछ़े रुपया नाईं।
ना यो (बा) आ ईङमाए मैईंयै वंश च़ालानास।
ना मुकै रुपया सा ना ए हाऊँ दिंबैसु।
मौन्तौर पौढना हुँदेन पौढौ ना ता हाऊँ नाठो अस्थि बौयाँबै।
चल ग्यारा (छ़ारा) एक ता गार
नुवाँ मुकै एक बिह नाईं।
शा सुदामा किछ़ ना किछ़ ता दिनाए खोमाएस।
सुदामाए बोलोस, तुँबाए बोलनै का हाऊँ सौरौग कै नाशसू?
हाऊँ ता आपनै कौरौमै कौरि सौरौग नाशसु।
सुदामा आ धोब्बू लौगभौग त्रौन मिना का पिछ़ु हरिद्वार का वापौस घौरै आई पोछ़े।
ग्राँवाए मानुषौवै वाल खुशी मौनयाई।
दुईये गाश का ग्रौ होरसाई।
बाबो सुदामा लै फुलु रै हारौ लायाए।
दुई च़ार बौच़ैंदै हार धोब्बू रोह क्यारै कै बिह बेज़े।
आज़ घौरै कै थाकिंदै बिह सुदामाए चुला कै आग नाईं ज़ालाई 
कयूँकि आज़ ग्राँवाए मानुषौवैए दुईये लै रोटि खायाई आ सौफौर रिह पुरि बातै बिह पुछ़ि।
बाबो सुदामा सारि राचि मानुषौ सिह गौपै लान थाको।
आ(?) आइक बिलै ग्राँवाए सेब कुकुरौ बिह सुदामा रोह खात कै कौठा फिरिंदै धोब्बू रै हरिद्वार सौफौराई बातै  पुछ़बै लागे।
सौफौर कैनौ थेयो, किछ़ दुख तौकलीफ ता नाईं फिरी।
मालिकै ढाँगै ता शाओ?
धोब्बू आखिह भौरिंदै बोलदौ लागो-मालिक रोह कौरज़ा ता हाऊँ सारि ज़िंदगी काट्याई नोबोलुँ।
सारौ सौफौर कै मैरौ औबौल ख्याल कियो।
खाऊ रोह पुरौ ध्यान छ़ारो।
मैरि सेब ज़ुरूरौत पुरि की पर मैरै भाईपेरै मुकसि भौलौ बौरताव नाईं कियो।  
ज़ुन-ज़ुन ग्राँवै का आमोरी नाशदै हौतेथाए सेब कुकुरौ मुला ब्रागाई गान शौटबै आछ़दै आ आपनौ ग्राँवै का गारिंदैए दौम गारदै थेह।
कियै मैरौ मालिक मुकसि नुहुँदेन ता मैरै भाईपेरैए मुला ज़ियूँदौ नाछ़ाराए थेह।
लानौतस हौनै भाईपेरै कै।
धोब्बू रिह बातै शूनींदै सेब कुकुरै रोशै कै आए।
सेबियै धोब्बू कुकुर रिह बातै रोह मारे ज़ानो आ भाइपेराई बौदनामी कौरनै कै
धोब्बू लै जाति का बाए गारि बेज़ो।
हौतयूँरोह बाईकाट कियो।
लौगभौग सौ बौराश पुरानी बातै हुवेस।
हौसै दुईये ग्राँवै कै किछ़े सारकारी सुविधा निथीस।
सुविधा कियै का हुवाई सारकारे नाथाकदि थीह तौदु कालि।
अंग्रेज़ौ रोह राज़ थेयो हौसौ बिह शाहरांतिक(?)
ना बिज़ली ना पानियू ना सौलौक ना सुकूल
कुन मौरेस कुन ज़िवेस ना द्वाई ना सूर, तांत्रिकौ रोह राज़ थेयो।
ग्राँवै कै एक्कुम तांत्रिक ज़ुरूर थालि घौरि च़िमटौ (खौंज़रि) बाज़ादा, शांगाल माटी गाश फानदा, छाड छ़ाराँदौ आ घौरै नाशदौ।
मौरीज़ मौरा या ज़ियुवा हौतयूँलै कासी रिह कुछ़े पौरवा नाईं।
ज़ियुवा ता तांत्रिक भौग्वान आ मौरा ता दोथि सेबियै कौठा फिरिंदै डौई आछ़दै।
कौदु कौदु ता शाँगालाई घा ऐ मानुष सिधा गाश बिह नाशदौ।
किछ़ ठानौ कचैरी नूँदि।
पुलिस आ कचैरी रोह नाऔवै ता पुरौ ग्राँऔ थौर-थौराँदौ थेयो, तेकाए सेबे फैसला ग्राँवाए स्यानै मानुषौ कौरदै थेह।
बाइकाट, च़िलिम पानियू बौन्द! 
बस हैनि सज़ा दिंदै थेह आ सेबियै मौन्याँदै बि थेह।
ग्राँवाए मानुष आपनै सेकाए सीमित थाकदै थेह।
कियै आछ़ना नूँदौ,नाशना नूँदौ,ना सुकूल ना पौढ़ाई! 
बौदि का बौदि खास रिश्तेदारौ सेकाए सरोकार थेयो।
दीन दुनिया रिह किछ़ खौबौऱ नूँदि
ब्यालकि बेरै मौर्दौ कौठा फिरिंदै गौपै लाँदै, भज़्याईंदी कोथ्या शुनाँदै, च़िलिम पानियु, बीडी तांबाकू जुटना, आपनै आपनै रोटि खाई पी सुतना।
ग्राँवाई भौलाई रिह ताईंयै ता कौदु सुनच़ुवे (?)
हौयौ परमात्मा रिह देनस।
हेथलै आ नोरोल्यओवे।
ग्राँवै कै पानियू रोह वाल शूकौ थाकदौ
पुरौ ग्राँवै कै मद्दो चाचा रोह एखे कुवाङ थेयो, ज़ियै पानियू पौरदौ थेयो।
कियै हौयौ कुवाङ नुहूँदेन ता च़ार पाँच़ कोस दूर का पानियू आनना खोमाँदौ थेयो।
ग्राँवै वारै मुलुक कोशिश कियेसा,
आपनै आपनै डोखरै कै गाडा कोते पर पानियू कासी कैए नाई ठौरो, टेकयाउवो।
पानियू आछ़देसिनाए शुकदौ।
आज़ बिह हौयै शूकै गाडा रैह निशान ज़ागा ज़ागा कै देखियानसा।
ज़ुन शूकै गाडा कै दियूसै शाल्टि रोह डेरौ आ राचि च़ोर मलंगो रोह डेरौ थाकदौ।
गाऔ च़ारदै बि हाईतै नाशनै का डौरदै।
पानियू सिवा चाचा रोह कुवाङ का आ कियैए नुवाँ
शाँदुई रीटिंदै मानुषौवै नालै कै एक कुँडा रोक्याईंदै पिना पानियू सिरिफ चाचा रोह कुवाङ कैए पौरदौ थेयो। 
पर मद्दो चाचा बौरसात आ हिंवाद कै सारौ ग्राँवाए मानुषौ लै दुई च़ार घौरि मुफौत दिंदौ
चाचा बौरसात आ हिंवाद रोह मौसम कै मानुषौ लै पेरै शाईंदै
मुफौत पानियू दिंदौ आ बाशाल कै सेब घौरै लै  एक पैसा रै दुई घौरि मुंडौन संस्कार, कोथ्या किरतौन शादी, मौरना ज़ियूना पर सेबी लै ज़ुरुरौत रोह साबै (?) मुफौत पानियू चाचा ए भुगताँदौ।
एक बेरै चाचा का पुछ़ो किह तुँबै बाशाल पानियू कयूँ?
तेनै ज़ौवाब दिनोस किह बाशाल पानियू रोह वाल काल लागदौस।
कियै हेतलै बौश कै नोकौरदेन, दुई घौरि कै एक रुपया रोह टैक्स नालांदेन ता मानुष पानियू लै गौलौत कामै लासै।
तैह तुँबै बोलौ पानियू कियै का आनसि।
आएक बात होयौस किह हौयौ पैसा रोह काम बि ताह ग्राँवै वारौ कैए फिरदौस।
हाऊँ थोरि हौयै पैसा छ़ारदौसु।
सेब ग्रावै कै सेबिरैए आपनै-आपनै कुवाङ सा।
सेबी रै कुवाङ कै ज़ुखरि या लोवाई च़ादरी रै द्वार आ पाका शानै लागि थाकदैसा
आपनौ आपनौ पानियू भौरदैसा। 
द्वार रिह किछ़ तोड़-फोड़ नाईं किछ़ च़ोर लागना नाईं।
च़ोरी कौरना सेबका बौडौ पाप ज़ानदैसा।
हौयौ बि मौनयाँदै हूसा किह आपनि घौरि आपनौ पानियू
ज़िंदगी भौलै कै काटयानाई
आपनौ घौरा ब्याज़ ओरिक घौरै नान्छा तेकाए बिह आपनौ आपनौ पानियू एक सिद्धांत थाकौंदौस।
गौयनि रोह पानियू रिह एक बूंद बिह हाईतै नानछी सौकदिस।
हिंवाद कै गाश वारौ ढौंक हाईत्री ये हाईत्री रौज़ान थाकदौ आ कुवाङ पुरौ पानियूवै भौरिंदौ।
खनिज धातु रोह शुद मिठौ पानियू
मिनरल पानियू सारौ ग्राँऔ हौयौ कुवाङ का पिंदौ आ मुद्दो चाचा रि बौडाई कौरदौ
कुवाङ रोह एक द्वार थेयो पर हाईतै हेथाए दुई हिसा थे मौतलौब हाईतै नाशिंदै दुई कुवाङ थेह।
एक हिसा रोह पानियू छ़ेकींदेन ता आईक च़ालाँदै थेह।
ज़ेतरा एक हिसा छ़ेकींदेन ता चाचा हौसौ हिसा लै साफ़ कौरदौ आ टांकी थौरुवै दौक सौरि आ कोतिंदै डुगौ कौरदौ।
आईक बेरै आईक हिसा बिह साफ़ कौरिंदै डुगौ कौरदौ।
हौयौ कुवाङ रोह आकार बौराश का बौराश मुलुक बौडौ फिरान नाठोस।
मुद्दो चाचा रोज़ दोथि ब्यालि च़िलिम भौरदौ आ कुवाङ रोह द्वार बाए बेशदौ।
छ़ौ बाज़ै का आठ बाज़ै सेका आपनि गागौरै मानछाए घौरि भौरदौ तेका (?) नाशदौ
पानियै कौरि काम्याऔंदौ रुपया चाचाए कौदुवे आपु गाश खौर्च़ नाईं कियो।
एक एक पैसा रोह हिसाब छ़ारदौ थेयो।
कुवाङ काछ़ै एक कोठि बिह बौन्याईस ज़िज़िकै भौग्वान शिव सिह माता दुर्गा रिह मुर्ती छ़ारी।
शादी–कार्ज-बार्ज कै बिह चाचा मानुषौ रिह मौदौत कौरदौ थेयो।
आज़ादी का पिछ़ु ग्राँऔ लै पानियू रै नौलका पौरे पर हौयौ कुवाङ रिह एहमियौत  कै किछ़ै फौरौक नाई पौडो।
कुवाङ रोह कारौनै कोठि रिह आ कोठि रोह कारौनै कुवाङ रिह एहमियौत दियूस का दियूस बौडियान नाठी।
1950 रोह फिंदरे मुद्दो चाचा नाई थाकोस।
मानुषौवै कोठी कै चाचा रिह एक लौउठि मुरती बेशाई आ चाचा रिह मौरना द्यार कै सेब बौराश भानडारा लाना शुरू कियोस।
चाचा रोह हौसौ भाँडारा आज़ बिह मुशूरस।
मुद्दो चाचा पाचास साठ बौराश पैलै मौरि खौपि नाठौंदौस पर आज़ बिह ज़ियूँदौस
च़ौमौतकार
सलोच़ना चाची वाल कडक मिज़ाज़ाई थी।
ना कासी सिह सौंगी, ना कासी सिह बेशना उज़ीना!
मुलुक काठौ ज़ैऔ बौरताव थेयो हौतेसा।
गली मुहल्ला कै सेब लौउठै बौडै तेसलै सल्लो चाची बोलदै थेह।
सल्लो चाची रोह मुकाबले रघु चाचा वाल मिठौ बौरताव वारै मिलौनसार प्याँशौ मुवाँए मानुष थेह।
रघु चाचा कचैरी कै और्जीनवीस आ प्रौपर्टी डीलर रोह ठीक ठाक धान्धा कौरदै थेह
वाल बौडौ घौर
पाँच़ सात किरायादार रोज़ तेना घौरै थाकदै आ एक बौडौ कौमरा कै तेना दौफ्तौर बि थेयो।
दोथि का राची नौउ दौश बाज़ै सेका पाँच़ सात मानुष बेशि थाकदै, कुन और्ज़ी लिखानाई ताईंयै ता कुन डोखरै ज़ाईदाद बेच़नाई लौनाई ताईंयै।
रघु चाचा मुलुक रुपया कामयाँदै पर कुन आछ़दै नाशदैलै चा पानियू बि नुपुछ़दै थेह।
तेनै पुछ़सा बिह पर चाची चा बौनयाँदेन पा, हौसौ वाल कुंजूस थीह।
चा ता एक बिलै हौसौ पानियू सेका नुपुछ़दि थीह।
घरवाली रोह बौरतावै कौरि चाचा मौने मौन कै वाल दुखी थाकदौ पर आपनौ दुख कौदुवे कासि रोह सौमनै नागारदौ थेयो।
चाचा चाची रोह सिवा घौरै तेनाई एक पौटौग बाई बि थीह।
शायौद हौसौ दौसवीं ग्यारवी कै पौढदि थीह।
आछ़दि-नाशती गली मुहल्ला कै कौदुवे हौतेसलै बोलदा नाई देखो ना शूनो।
ना कौदु तेना घौरै कुन रिश्तेदार आछ़दौ देखो ना तेनोरलै कियै नाशतौ देखो
वाल औजीब ज़ैऔ पेरौ थेयो
घौरै चाचा ए एखलौ मानुष थेयो ज़ासा पुरौ मौहल्ला कै आदौर कौरदै थे पर तेनै बिह बौदि दियूस नाई थाके।
एक दियूस हार्ट अटैक।
कोठी रोह पिछ़ाँएर्कौ हिसा आपु कै थेयो आ बाएर्कि, सौलौक बिलै सेब किरायादारौ थाकदै थेह।
पेरै वारौ कियायादार कुने नेथेयो।
सेबियैए छौडा बौदिबाग कौलेजाए छ़ोटु थेह।
लौउठै लौउठै कौमरा क्राया पाचास रुपया! 
याँइना-दोईना, पानियू सौलकि कै बौयाईंदौ नौलका कै! 
सैली ज़ाँगाल नालै कै।
बिज़ली किछ़े नुवाँ।
दियौ ज़ालिंदै गुज़ारा कौरौ या ता आपनौ मीटौर लाऔ।
आपनी ताईंयै सेब सुख हाईतै
किरायादार नाशाए गारै कै
कासी लै किछ़ फिकौर नाईं
हर महीना रिह सात तारीख कै एडवांस क्राया मांगबै सल्लो चाची आछ़ि टौकौरदी
बिन मौतलौब चाची कासी सि किछ़ नौबोलदि च़ाल्दी
क्राया मांगदि या क्राया बौढयांदी बेरै हौसौ कासी रिह औरज़ी होरि नुशूनदी
कुने क्रायादारौ लै आईक बिलै नाशनाई अनुमती निथीस।
ओए बाउ क्राया आन।
पांच़ आ आन!
चाची क्राया मांगबैलै द्वारै बाए आछ़ि टौकौरदि।
पचासा नोट गिनुवींदै ज़ेतरा हाऊँ बाऐ आओ ता बोलोस
हर महीना पाँच़ाई बौडौतरी निंदी सौकदौसै
नुवाँ, नौ कौरे! पोरु ठुरि थाक ईंयेत का
क्राया दिंदौ सु मुफौत कै नाथाकदौसु
दी सौकदेन ता कौमरा खाली कौर!
नौकौरूँ खाली नाश! 
ज़ियै नाशना हुँदेन नाश!
कौमरा ता तैरौ बा बिह खाली कौरेस। 
कयौ
सल्लो चाची ब्रागाई गान ग्रौंगाँदा आगगुनगुनाँदा ठुरी।
सेबे क्रायादारौ बाऐ आए
तेना पुछनै कै मैईंयै सेब बातै बोलि।
शूनींदै कि़छ़ नाईं बोले
सेबियैए आपनौ आपनौ कौमरा हौईतै फिरे बोलै बि थेह 
पर कियै बोलदेन ताह तेनोर लै बिह कौमरा खाली कौरनाए खोमाए थेह
सल्लो चाची सिह मैरौ झ़िगरा शुरू फिरो
ना एबै हौतेसै च़ैनै थाकना आ मुला थाकबै दिना
एबै आम्बी दुई रिह (हौयौ) इज़्ज़ौताई लडाई बौनि
महीना का पिछ़ु तेसै मुका क्राया नाईं मांगो ना ए मैईंयै दिनो।
त्रौन च़ार महीना हैवे निकले
ओरिक्कया क्रायादारौ लै बोलदि,हियूँलै बोलौ किह मान्छाई गान क्राया दै या कौमरा खाली कौर।
आसपडोस (रै मानुष) बिह बोलदै लागे, हेससि नामारिये हौयौ वाल बिगरिंदी द्यानस।
हेसा क्राया हर महीना दिये
बौदि मांगान हुँदेन तैन पैलकौ (क्राया) चुगौत कौरिंदै ओरिक ठाएँ मांग।
मुला लागो किह हौयौ डाक्टौर बिह सल्लो रिह तौरौफदारी कौरानस।
हेति छ़ोईं बौलौ कियै कौमरा पौरदौ हुवेसौ तैबिह मैईंयै कौमरा लोरींबैलै दियूस राच एक किये।
एक दियूस क्यौन छ़ौ बाज़ै ज़ेति हाऊँ द्वार खोल्याईंदै हाईतै नाठो ता बाऐ आछ़ी खौरि फिरि, बोलोस, बाऐ निकिल।
मैईंय द्वाराई डेलाठी कै खौरौ फिरिंदै बोलो, आँ बोल कयौस?
सल्लोवै बिह रोशै कै बोलोस, एक दुई दियूस कै पचपन रोह साबै क्राया दै आ कौमरा रोह ईंज़ाम कौर ना ता सेब सामान सौलौकि कै रिंगासु।
सौमज़ो
आँ सौमज़ो! 
हाईतै नाशिंदै सामान लै हाथ लाईंदै देखा।
कियै हाथ रौडै नाईं बानी ना ता मैरौ नाऔ बिह सुरेंद्र नाई।
पचासा हिसाबै क्राया च़ाँदेन एबिये औं ना ता नाशदि फिर
हौसौ नाशदी नाशदी दौमकी दी नाठिस, पुलिस रोह बिना तैरौ बिह दिमाग थेमेच़ै नाछा।
हौतेतरा आम्बी दुई रोह सिवा तिसरा कुने नेथेयो ग्वाही दिंदौ
मौन कौरान थेयो किह दुई च़ार टेक्याऊँ।
मुला रोशै कै देखींदै गुनगुनाँदा नाठी।
हाऊँ आपु बिह डौरो।
सुनच़ींबै  लागो किह हेसै एबै ज़ानी कयौ कौरनास।
हाऊँ शानौ लाईंदै बाज़ार छ़ुलि-छ़ालि होटौल
दौश बाज़ै ख्यालै कौरि शानौ खोल्याओ
दोथि उज़ुविंदै खाऊ नौबौन्याईंदैए दौफ्तौर नाठो।
बाऐ ए खाऊ खाओ काम खौटो।
ब्यालकौ साढै पाँच़ बाज़ै ज़ेतरा क्वाटौर पोछ़ो ता डौकटौर वासुदेव,
दुई च़ार मौहल्ला रै आ मैरै क्वाटौर रोह सौमनै खौरै फिरिंदै
एक मानुषै बोलो, तुवे सुरेन्द्र कुमार सै?
जी आँ मैरौ नाऔवे सुरेन्द्र कुमारस।
हाँड तै ठानै हाँड
हाऊँ सौमज़ुवो किह हौयौ कुन पुलिसा मानुषस
मैईंयै बोलो- ठीकसे तै हाँडौ
आम्बी दुई ज़ौनि ठानै कै नाठे।
ज़ैओवे हाऊँ ठानै कै पोछ़ो ता सल्लो चाची पैलैए च़ोमुठलै बेशी थीह
कयौन त्रौन च़ार मिनट का पिछ़ु डौकटौर आ मुहल्ला रै पाँच़ साथ स्यानै बिह आए।
मैईंयै ज़ानो किह हेनै सल्लो रै ग्वाह हूसा
एबै मैरौ कयौ बौनेस
मैरौ दौफ्तौर कै कुने मानुष नाईं नाए कासी लै पौतास
लागानस किह आज़ राची हावालात कैए काठियेस
दौक का पिछ़ु डौ्कटौर वासुदेव हाईतै आएसा।
ज़ानि कास सिह कयौ बातै फिरि।
मुला आ सल्लो चाची लै हाईतै आराओ
ज़ेतरा हाऊँ हाईतै नाठो ता डौक्टौर आ ठानैदार चा जुटान थेह
औसौल बातै कयौस
ठानैदारै सलोचना का पुछ़ो, ईंयौ औरज़ी च़िठी तैईंयै दिनिंदिसौ?
जी आँ। 
दिनींदिस
हौयौ छ़ोटु ना ता क्राया दिंदौस ना कौमरा खाली कौरदौस
आ मैरी बाई लै रोल्याँदौस
ठानैदारै बोलोस, बस! किछ़ आ?
नुवाँ जी
क्राया दिंदि बेरैए हेससि आंबाई दुआ सलाम फिरदिस।
च़ाऔ ता तुँबै कुन बिह क्रायादारौ का पुछ़ौ सर।
चारपाई ज़ेति कौमरा ना पानियू ना बिज़ली ना सात बौराश कै किछ़ रांग लेओना।
याईंना धोईना पानियू सेब सौल्कि कै लागौंदौ कमेठी रोह नौलका का।
हाइतै बाऐ जाँगाल नालै कै।
तेत गाश हर बौराश पाँच़ रुपया क्राया बोढोतरी।
निदिंदेन ता कौमरा खाली कौरनाई धौमकी 
सौ रुपया तौनख्वा।
कैऔ गुज़रा कौरना 
कयौ खाना कयौ घौरै कै दिना।
आज़ छ़ोटि लै रोल्याना नौउवौ इल्ज़ाम लागो
सर हेनाई छ़ोटि लै आराऔ आ पुछौ किह कौदु हौतेस्सि कुनि क्रायादारौ बाताउवे बिह?
आँ मैडौम तुह बोल कयौ च़ाईंदै सै
राज़ीनामा कौरनास या मुकौदमा दौर्ज़ कौरनास
कियै मुकौदमा कौरना हुँदेन ता दुई ग्वाही आन
आ सुरेन्द्र तु बिह आपनौ एक ज़मानौती आन
सल्लो डौरिंदै बोलोस, माराज ज़ौ तुँबै ठीक ज़ानानसौ कौरि छ़ारो।
डौकटौर वासुदेव जी बोलदै लागे, ठानैदार साब! 
छ़ाराऔ पोरु! 
आपुमाज़ी समजौता कौराऔ आ घौरै बेज़ौ।
ठानैदारै सल्लो चाची लै बोलोस,
बीबी तुह आपनि औरज़ी वापौस मांग आ क्रायादारौ लै बौदि तांग नौकौरै, सौमज़ी?
जी माराज तुँबै ठीक बोलानसौ।
आ शून क्राया रिह ताईंयै आपनि बाई लै बौदनाम नौकौरे।
तैईंयै काल कौ दियूस तेसाई शादी बिह कौरनाईस।
ठानैदारै मुंशी लै टोखाओस, बोलो, राज़ीनामा बौनयाईंदै हेनाए हौस्ताक्षर मांग आ बाऐ बेज़।
ठानैदार साबै डौकटौर वासुदेव रोह शुक्रिया कियो।
सेब आपनि आपनि बातै कै नाशदै लागे।
हाऊँ बिह हौयौ शोरगुल कै थाकबै नाई च़ाँउवो थेयो।
मैईंयै बिह आईक कौमरा मागिंदै पैलैकौ क्राया समजौता रोह मुताबिह चुगौत कियो आ घौर शोठयाईंदै ठुरो।
वौक्त बितान नाठो
कौदु का कौदु डौक्टौर वासुदेव या तेनाई द्यानि बाज़ार कै आछ़दि-नाशदी बेरै बेठींदै ता राम सलाम फिरदौ, ना ता तेन बिलै आछ़ना नाशना नाई थाको।
एक दियूस दोथि लौगभौग सात बाज़ै सल्लो चाची रोह क्रायादार कौलेज रोह छ़ोटु हाईतै आओ आ एक च़िठी दींदै नाठो। 
लिखो थेयो, मैरि ज़िंदगी रिह एखे सहारा मैरि यो नाईं थाकिस।
हाऊँ बेसहारा फिरिंदिसु।
नर्वदा।
सल्लो चाची रोह छ़ानटना कौरींदै वापौस आओ।
आ 12-13 दियूस बेशिंदै आछ़दौ।
हौसौ बिह
आ 12-13 दियूस हाऊँ रोज़ नर्वदा रोह घौरै नाशदौ।
दौक का ए वापौस आछ़दौ।
हौसौ बिह एक गौरि एक मुकाछ़ै आछ़ि बेशदि तेका हाईतै नाशदि।
यो रोह दुख कै बिह नर्वदा वाल शारे लागी।
बौडि-बौडि आखिह, लामी पातली नाक, घुंघरालै कालै बाल, पातली गाचको, गुलाबी फुलु रिह गान कौङलौ शारो मूँह मैरौ मौन कै हैनौ बेठो किह निकिलना नाऔवे नागारा।
हाऊँ सल्लो चाची रोह बौरताव ताह बिसरुवो पर मौनै कै घौर कौरि नाठौंदौ नर्वदा रोह वजूद नाईं बिसरुई बोलो।
बेठिनाई आ शानाई इछ़ा दियूस का दियूस बौढियान नाठी।
तेरवाँ दियूँ मुला हाईतै आराईंदै नर्वदा हाथ जोडयाईंदै बोलदि लागी, सुरेन्द्र जी मैरि योवै तुमसि ज़ौ बौरताव कियो थेयो। 
हाऊँ हौतेथाई ताईंयै तुमका माँफी माँगदिसु।
मैरि यो मौनै का बुरि निथी।
हौतेसा बौरतावे हैनौ थेयो।
हौसौ बोलदी-बोलदी रुँदि लागी। 
रुँदा रुँदा तेसै फिरि माँफी माँगी।
नर्वदा रै आशपानियू शाईंदै मुका नाईं थाकुवो।
मैईंयै तेसलै आपनौ क्यारै कै लाओ
तेसलै हिम्मौत दींदै हाऊँ बाऐ आओ।
हौयौ पैला मौका थेयो किह मैईंयै नर्वदा लै आखिह तोलाईंदै सौमलै का देखो आ तेसा दुख दौर्द ज़ानो।
मैरौ मौनै कै तेसाई ताईंयै हमदौर्दी आ श्रद्धा जौरमिस।
हौनुमान जयंती रोह दियूस मैईंयै दोथिये याँउवि धोउविंदै बौस पाकरि आ सात किलोमीटौर दूर हौनुमानाई कोठी कै नाठो 
निधारौ टेक्याईंदै हौनुमान चालीसा रै 7 पाठ पौढे तेका निधारौ टेक्याईंदै बौस पाकारनाई ताईंयै बाऐ आओ
तुमसी एक ज़ुरूरी बातै कौरनाई थीह
मैईंयै बोलो बोलौ तै
ईंयेत नुवाँ कौदु वौक्त गारिंदै घौरै आछ़ौ।
मैईंयै बोलो ठीकस कौदु ज़ुरूर आछ़सु।
फिरि हौतेसै बोलो, यो रै नाशनै का पिछ़ु तुँबै आऐ ए नाई, कयौ बातैस
बाकी बिह रोश दूर नाईं फिरी कयौ? 
मैईंयै बोलो हैनि किछ़ बातै नाईं हाऊँ ता लागातार हर रोज़ आछ़ान थाको
तेका पिछ़ु कयूँ नाईं आऐ
बस टाईम ए नाईं लागो।
तौकरीबन एक बौराश बीतो तुमलै वौक्ते नाई पौरो
सौरी नाईं आई बोलो मुला माफ कौरौ
हेति कै बौस स्टैंड बिह आओ।
आमोरि बौस का उतरे आपनि-आपनि बात कै नाठे।
नर्वदाए फिरि बोलो, ज़ुरुस आछ़ोए हाऊँ पौखि थाकसु।
ठीकस हाऊँ ज़ुरूर आछ़सु।
हौसौ नाठी। 
हाऊँ खौरौ फिरिंदै तेसलै शान थाको।
हाऊँ सुनच़ींबै लागो, नर्वदा रिह बोलच़ाल, बौरताव, हावभाव मुला हैनै लागे ज़ैऔ हौसौ मैरि कुन खास हुवेस या हाऊँ तेसा कुन खास हूसु।
कालै कौ द्यार हाऊँ दौफ्तौर का छ़ुटी कौरिंदै सिधा डौक्टौर वासुदेव रोह घौरै नाठो। 
तेनलै सेब बातै बोलि आ हौयौ बिह पुछ़ो किह कयौ हाऊँ नर्वदा सिह बेठींबै तेसा घौरै नाशु किह नुवाँ?
डौक्टौर साबै बोलो, नर्वदा एखलिस बेसहारास तेसाई बातै शूननैकै किछ़ हौर्ज़ नाईं।
हाऊँ हौतेत का उज़ुवो आ नर्वदा रोह घौरै नाशि पोछ़ो।
नर्वदाए तपाकै बोलोस, तुँबा मुलुक मुलुक शुक्रिया।
मैरि बाजू पाकरि आ सोफा कै वाल प्यारै कौरि बेशाओ।
दुईये ज़ौनियै कौठा चा जुटी।
नर्वदाए बोलो, पौतासौ मैईंयै तुमलै कयूँ आराऔंदौस?
मैईंयै बोलो, नुवाँ।
मैईंयै हौयौ बोलबैलै आराओ किह तुँबै एबै ईदैए हौसौए कौमरा कै आछ़ौ।
एक शोठयाई दुई कौमरा माँगौ।
नुवाँ! हाऊँ ईंयेत नाथकि सौकदौसु। 
मानुषौ बोलसा चाची ठीक बोलदि थीह हौयौ छ़ोटु नर्वदा लै रोल्याँदौस।
नर्वदा हासदि लागी।
शायद नर्वदा पैली बार हैऔ ज़ोरियै हासिंदि हुवेस।
नर्वदाए बोलो, सुरेन्द्र जी मैरौ हौयौ फैसलास किह हाऊँ तुमसी प्यार कौरदिसु आ तुमसी शादी कौरसु।
कियै तुमलै मैरौ फैसला मुनज़ूर नूँदेन ता हाऊँ पुरी ज़िंदगी शादी नौकौरुँ,
एखली थाकिंदै हाऊँ एखली थाकिंदै ज़िंदगी बिताई सौकदिसु।
नर्वदा शादी कौरना फैसला भावना कै बौयाउविंदै निफिरि सौकदौस। 
आपनै घौरै वारै मौनयाना वाल ज़ुरूरीस।
नर्वदाए बोलो- मैरौ हौयौ दुनिया कै दूर-पार रै ज़ौ बिह रिश्तेदारौ सा 
तेनै मैरि हौय ज़ाईदात कै आखि टेकयाईंदै मुला बेदान देखाँदै सा
मैरौ कासी सि कुछ़ रिश्ता नाईं।
हाऊँ आपनि ज़िंदगी आपनौ ज़िउना रोह फैसला आपु कौरान सु।
हौयौ मैरौ आखरी फैसलास।
तुँबै आँ कौरौ ना कौरौ!
मुला किछ़ फौरौक नौपौडदौस। 
हाऊँ पुरि ज़िंदगी एखले बिह काटयाई सौकदिसु।
नर्वदा तुँबाए हौयौ सवाला मुकै अचानौक किछ़ ज़ौवाब नाईं।
आमा रिह मुनज़ूरी बिना हाऊँ किछ़ फैसला नौकौरि सौकसु
हाऊँ तैरि मौज़बूरी सौमौज़दौ सु पर यो रो आँ रिह गौटि हाऊँ शादी कैयौ कौरि सौकदौसु।
सुरेन्द्र जी! मैरि किछ़े मौज़बूरी नाईं। 
हाऊँ आसरा नुहूईंदै नुवाँ।
हाऊँ औनदौड बिह नुवाँ। 
आँ, यो-बा, खानदान आ बौडै स्यानाई रायाए कौरिये ज़िंदगी रै फैसला हुनै च़ानौ। 
हाऊँ पुरि तौरै तुमसी सैहमौत सुह।
हाऊँ सौमज़ान सु किह तुँबै आपनी शादी रिह बातै  आपुवे यो लै नोबोलिसौकदैसौ।
तुँबै आपनि बोरे सिह सेब बातै कौरौ या ता यो लै इंयेत आनौ।
हाऊ तेनसी आपु बाताईसु। 
ज़ेतरा यो सौमज़ियेस ता, आते बोरे बिह सौमज़ीसा। 
समस्या रोह हौल आपु बाताउविंदैए ताँबै आपु कौरि सौकदैसि।
हौयौ किछ़ बौडि समस्या नाईं।
नर्वदा रिह पुरि बातै शूनिंदै हाऊँ डौकटौर वासुदेव काछ़ै नाठो। 
बातै तेनलै बोलि तेने वाल हैरान गुवे आ खुश फिरिंदै (बोलोदै लागे),
हाऊँ ताऊँसि सु! 
वाल भौलि बातैस।
यो ग्रावाँ माहौल कै ज़ुरूर थाकदि थीह पर हेति बौदि किह सेब स्थिति लै गौरि कैए आज़मायाँदि थीह आ हौल कौरिंदैए साँस गारदि थीह।
यो सिह सिधा बातै कौरनाई
तेकाए बोरे लै एक्कुम बातै लाई।
आम्बी दुईयेए यो लै मणिमहेश रोह पवित्र याईंना रोह बाहानाए शहर कै आनि।
आपनै खाऊ खाओ, दुईये शाशु बुवारि लै नर्वदा काछ़ै शोठयाईंदै दौफ्तौर लै खिस्को।
ब्यालि पाँच़ बाज़ै छ़ुटी कौरिंदै सिदा नर्वदा रोह घौरै नाठो।
हौतेत डौकटौर साब, तेनाई द्यानि आपुमाज़ी वाल गौपै लान थेह आ ठाटै च़ौलान थेयो
मुला देखिंदै सेबियै च़ुरुक फिरे।
आमा वाल सौच़कि फिरिंदै बोलबै लागी, ओए बाउ! 
ताऊँलै हौयै ऊटपाटाँग काम खौटबैलै ईंदै बिज़ौंदौसौ? 
‘बाउ’ किछ़ ता सौरौम कौर!
आपनौ रिस्ता तुह आपु कौरबै लागौंदौसै आमोरि कयौ मुवैंदै सीह?
आमा मुला तैरि कौसौम मैईंयै कौदुवे कासी सिह बातै नाईं की।
ज़ौ बिह शूनान सै हौयौ सेबकिछ़ हेसा कियौ क्रायास।
‘मैरौ बाउ“ कौरदा बोरेयै बोलो, शाशुवौ हौयौ ठीक बोलानस।
आमाए बोलोस,च़ुरुक थाक बौडि आई ठीक बोलदि। 
हिज़ आई आ आज़ आपी बौनी बेठी।
सुरेन्द्र आमा रिह रौडै पाकरिंदै बोलदौ लागो, आमा सात आठ बौराश हाऊँ हेना घौरै कै थाको, कौदु कासी बिलै आखि तोलाईंदै नाई शाओ।
ज़ौ बिह बातै फिरि हौसौ डौकटौर साब का पुछ़, हेनै सेब कुछ़ बोलसा।
मुला ता एबि बिह विश्वास नाईं किह हौयौ ज़ौ किछ़ बिह फिरानस सौच़िस किह या कुन सौपनास।
योवै बोलोस, बाऊ एबै ताऊँलै स्वीनैए आछ़सा।
सेबियै खिलखिलाईंदै हासदै लागे, माहौल खुशी रोह फिरो।
योवै फिरि बोलोस, चल किछ़ नुवाँ कियै सेब ठीक फिरान हुँदेन।
मैरि फिकौर हौयौ छ़ोटियै दूर की
डौकटौर साब बीच़ कै बोलदै लागे।
बोलदै लागे छ़ाराऔ हौयै बातै लै औसौल बातै कौरौ।
बोलो डौकटौर साब।
ज़ौ किछ़ आज़ सेका फिरो सेब तुँबाए आशीर्वादै फिरो। 
ईङमाए बिह तुँबैए सेब कुछ़ कौरनास।
तुँबै धामाई त्यारी कौरौ
आमा हाथ जोडयाईंदै बोलदि लागी सेब तुँबाए आशीर्वादै फिरो।
त्यारी कौरौ, ज़ौदु धाम हुवेस हौतौदुवे आमोरी ईंयेत कोर्ट मैरिज कौरासि आ धाम खानाई ताईंयै लारौ लारि लै गिनुविंदै घौरै आछ़सि।
सिरिफ तुमलै आ सुरेन्द्र लै दुई घान्टा रिह ताईंयै कचैरी आछ़ना खोमाएस हौतौदु। 
हौसौ दियूस बिह आओ, सुरेन्द्र-नर्वदा रिह कोर्ट मैरिज फिरि।
चालीस पचास द्यान मौर्द लारौ लारि सिह घौरै आए। 
घौरै हाईतै आनना फिरो।
धाम खाई आ सेब आपनै आपनै घौरै ठुराउवे।
पाँच़ रुपया रिह खातिर पुलिस रिह मौदौतै गेरयाईंदै सौ रुयया पेमिंट माँगदौ बाबू लै ज़ुन सल्लो चाचीयै घौरै का गारो थेयो,
भौग्वान रोह चौमौत्कार शाऔवि हौसौए बाबू आज़ सल्लो रोह ज़ौङाई बौनिंदै करोडों रोह मालिक बौनि बेशो
रिटैरमैनट
मंगल चापलूसी कौरनैकै वाल मुशूर थेयो पर कासी लै चा पानियू जुटानै कै बिह वाल कंजूसी बौर्तदौ थेयो।
खाना आपनौ धौरौम ज़ानदौ थेयो आपनौ हौक ज़ानदौ थेयो पर कासि लै खायाईंदै राज़ी निफिरदौ थेयो।
ब्याली लै रोज़ कुन ना कुन आसामी लै खालायाई छ़ारदौ थेयो, बिना खाई पी कयौ मौजाल किह मंगल रोह टेबौल का ईङमाए कुन फाइल खिसकेस।
दौफ्तौर रै सेब औफसौरौ लै मुठि कै आ तोलाए साटाफ लै टेमाइ छ़ारो थेयो। 
भ्रष्ट, लालच़ी आ कंजूस हुईंदै बिह हौतयूँरि कौनफिडेंशियल रिपोर्ट बिल्कुल औबौल थीह।
तेकाए मंगल मुलुक बौडै औफिसौरौ रिह लांगिंदै हैड कौलौर्क बौनौ थेयो।
दोथि आठ बाज़ै का ब्यालि आठ बाज़ै सेका दौफतौर कै बेशना हौतयूँरोह रोज़ रोह काम थेयो।
दियूस कौ खाऊ ता दौप्तौर रिह द्यानि कामाइया रोह मुढै कै थाकदौ थेयो।
क्योंकि तेनोर लै बिह टाईम बेटाईम छ़ुटी या फर्लो रिह ज़ुरूरौत खोमाँदि थीह।
तेकाए सेब मैडौमौं दुई रोटि उछ़ाल हैड कौलौर्क रिह ताईंयै आनदि थीह।
दिन का च़ार बेरै बाबू होरि चा बिह जुटाँदै थेह।
ब्याल कौ जुगाड ठेकेदारौ आ फील्ड साटाफ रोह मुडै गाश थाकदौ थेयो।
खाई पींदै टुन्न फिरिंदै राची नौउ बाज़ै घौरै पोछ़दौ थेयो।
हौयौ हौतयूँरोह रोज़ कौ काम थेयो।
घौरै कयौ फिरो, घौरै कैनौ च़ौलानस, हेथा हौतयूँलै किछ़ फिकौर फाका नेथेयो।
ज़ौ ज़ानेस घौरैवारि सत्या ज़ानेस
सत्या बिह वाल कडक बौरताव वारि द्यानि थीह।
कासी रिह बि नौमौन्याँदि थीह, मंगलाई बि नुवाँ। 
मंगलाए दुई बाउ थे: राहुल आ कार्तिक।
बौडै बिगरैंदै आ आशिक मिज़ाजाए थे।
मुहल्ला वारै तेनलै राहु आ केतु बोलदै थेह।
हैड कौलौर्काए छ़ोटु हुईंदै बिह एक आठ पास थेयो आ आईक दौश फेल।
दुईये छ़ोटु लै यो रोह पुरौ आशीर्वाद थेयो (तेनै) ज़ौ मौर्ज़ी कौरसा, ज़ेतरा मौर्ज़ी आछ़सा। 
तेनलै सत्या रोह घौटि (आ) कुने नुपुछ़ि सौकदौ थेयो।
छ़ोटि होर रोह ईङमाए पिछ़ाए छ़ुलना, तेनकै रुपया बाराबाद  कौरना बस हौयौए काम थेयो दुईये रोह।
सत्या रोह ताह ज़ानी पर घौरै कै बाकी सेबियै शराबी फिमची थेह।
ब्याली ज़ेतरा घौरै कै सेब कौठा फिरदै ता घौर कौज़िया रिह ज़ागा बौनदौ।
मंगलै हौयौ दौफतौर का मुलुक रुपया कूटौंदौस पर कयौ कामा। 
हौसै रुपया रोह कासी लै कासी लै किछ़ फाईदा नाईं पौरो।
बेईमानी रोह रुपया सुर आ मौज़ा ठाट कौरनै कै नाठो।
मंगल घौरै ता सत्या रोह सौमनै गिदौर आ दौफतौर कै ब्राग थेयो।
दौफतौर कै हौतयूँवै गाश पार आनौ वाल दौबदौबा बौनयाओ थेयो। 
तियूँलै नुपुछ़िंदै औफसौर आ कामाइया एक कौदौम बिह नोतोलाई सौकदै थेह।
मंगल पैलय औफसौरौ कामाइया लै फाईदा दिनाइ ताईंयै उल्टौ काम खौटाँदौ तेका तेनाई फाईल त्यार कौरिंदै छ़ारदौ थेयो।
ज़ेतरा कुन कामाइय औफसौर मंगल रोह खलाफ हाँडदौ तेका हौसौ तियूँरै कामाइया रोह खलाफ फाइल च़ालाँदौ थेयो।
दौफतौर कै हौयौ बातै लै सेबियै ज़ानदै किह दौफतौर कै सेब झ़िगरा कौज़िया रिह ज़ील हैड कौलौर्क मंगल एस।
पर मौज़ाल ज़ौ कुन खाक खोल्याई नाशेस।
दौफतौर कै वाल डौर थेयो तियूँरौ, आँ, ठेकेदार लौबी तियूँका वाल खुश थाकदि थीह।
मंगलै कौदुवे दौफतौर कै छ़ुटी नाईं की।
त्वार रोह दियूस बिह दौफतौर आछ़िंदै फाइलौ खांगालदौ थेयो।
ज़ानी कयौ लोरियान थाकदौ थेयो सारौ द्यार।
छ़ारौंदौ प्रौतिशौत रोह बिना कासी रिह इन्क्रीमेंट, बिल, टीए बिल, एरियर रोह भुगतान निफिरदौ थेयो।
पर कयौ काम! 
घौराई बेईंतज़ाम, पेरै कै पकड नुहुँनै का सेब कामाई उछ़ाल कै नाशान थाकदि।
फौज़ी रिह रिटैरमैन्ट कै ठाट कौरना, बैंड बाज़ा सिह स्वागौत कौरना ता औबौल लागदौ कयूँकि हौसौ बिच़ारौ मुलुक युध लौडिंदै पेराई किस्मौत कै सुख शांतीयै रिटायर फिरिंदै घौरै पोछ़दौस
(हेत कै फिरदिस)?
पर आच़कालि सिविल रै कामाइया पुरि उमौर घौरै पिछ़ाएँ आ ज़ेतरा तेनै रिटायर फिरदै सा ता रिटैरमैनट कै मुलुक माटि तामजाम ज़ैऔ लौडिंदै घौरै आऔंदौ हुवेस।
उमौर घौरै पिछ़ाएँ (पडोस कै) नुकरी कौरनै कै बौडौ बारी तामज़ाम कौरदै।
खीसै का रुपया बेज़ींदै बैंड बाज़ा सि साथ आपनौ स्वागौत कौराँदै ज़ैऔ कुन बौडि लडाई लौडिंदै घौरै आऔंदौ थाकदौ।
मंगलै बिह आपनी रिटैरमैन्ट कै वाल धूम-धाम कियो
बोलिंदै दुई हाज़ार आरानाए कार्ड छ़ापयाए।
ठीक ठाक धाम छ़ारनाई ताईंयै एक आ ठेकेदार नापयाओ।
एक आ मानुषै बैंड बाज़ा रोह खौर्च़ आपु गाश माँगो।
सुरु रिह पाँच़ साथ पेटी होर रोह जुगाड बिह फिरो।
कुर्सी शामियाना होर रिह बिह कुनियैन हामी भौरि।
आ कामकाज़ रिह ताईंयै पाँच़ सात कामाईया रो बिह जुगाड दौफतौर वारै कियो।
एक साबै फोटू गारनाई ताईंयै वीडीटो कैमरा रोह ईंज़ाम कियो।
दुई हाज़ार आरानाए कार्ड छ़ापयाए।
दौफतौर कै एबि रै औफसौर कामाइया पेरै सिये आराए। 
रिटैर फिरैंदै कामाइया लै बिह बेदान नाठो।
ज़ानि तेन माज़ का केति मौरि नाठे आ केति ज़ियूँदैसा।
साख-रिश्तेदारौ लै बिह बेदान नाठो।
सत्या, राहु केतुवै बिह आपनै आपनै सौंगी मौंडली लै बोलिंदै बेदान बेज़ो।
पुरौ इलाका कै पौता च़ौलो किह हैड कौलौर्क (मंगल) देव रिटैर फिरानस।
रिटैरमैन्ट रोह दियूस घौरै का लौगभौग आस्सी नौंबै बैंड बाज़ा नींदै मौर्द मंगल लै आननाई ताईंयै दौफतौर नाशि पोछ़े।
दौफतौर वारै बौदि मानुषौ लै देखिंदै लैमनौ ज़ैऔ विदाई समारोह कियो।
मंगल लै एक हार आ पाग लायाई। 
स्यानै रोह सहारा टोवौ दिनो आ एक हार सत्या लै बिह लायाओ।
चा पानियू जुटाईंदै किछ़ सौ डेढ़ सौ मानुषौ रोह टोलाङ मंगल लै गौरै पोछ़ानाई ताईंयै निकलो।
ईङमाए ईङमाए गैनु, पिछ़ाँए मंगल आ सत्या, तेन पिछ़ाएँ जनता।
घौर दौफतौर रोह पिछ़ाएँ ए थेयो। 
तेकाए फेरा बेज़िंदै आ बाज़ार बेति फिरिंदै जुलूस लौगभौग आधा घण्टा कै घौरै नाशि पोछ़ो।
दौफतौर का हाँडदि बेरै कुन सौंगीयै मंगल लै सुरु रोह ताकरा गुटुप लाओ थेयो। 
तेकाए मंगल रिह रौडै माटी गाश नेटेक्याईयान थेह।
कियै लोटेस होरि, दुई त्रौन सौंगी ओरु-पोरु ईङमाए पिछ़ाएँ हैऔ हाँडे ज़ैऔ बौडै नेता रै बौडी गाड हाँडदै हूसा।
ज़ेतरा मंगल घौरै पोछ़ो ता हैनै लागे ज़ैऒ कुन मेला लागंदौ हुवेस।
खातै कै एक तख्तपोश कै दुई शारे शारे कुर्सी रोह एक बेशना बौनयाओ थेयो।
लारौ लारि रिह गान मंगल आ सत्या हौतेत गाश नाशि बेठे।
बाकी मानुष कुर्सी कै नाशि बेठे।
ज़ासलै कुर्सी नाईं पौरी तेनै पिछ़ाएँ फिरिंदै खौरै फिरे।
द्यानीगा आ छ़ोटु पार दौरि कै सौज़े।
गैनु बाज़ान थाके।
बारी बारीयै रिश्तेदारौ, सौंगी होरि मंगल लै आपनि इछ़ाऐ क्यारै कै रुपया रै हार, लिफाफा कै शौगुन, गाछ़ै, गिफ्ट दिंदै लागे।
मुलुकौ वै ता सत्या लै सुहागियों रोह लिफाफा कै गाछ़ाए सूट बिह दिने।
ज़ुन कुन बिह दिना नाच़ाँदौ थेयो, सौरौमै कौरि तियूँलै बिह किछ़ ना किछ़ दिना खोमाओ।
मैईंयै बिह ग्यारा रुपया लिफाफा कै टालयाईंदै नाऔ निलिखिंदै हाथै कै पाकराए फोटू गारो आ दूर नाशिंदै खौरौ फिरो।
मंगल सत्या सिंहासौन कै सौज़्याउवि थाके आ राहू केतु ठुव फिरिंदै ओरु पोरु छ़ोटि पेरा ईङमाए पिछ़ाएँ छ़ुलान थाके।
दौफतौर रोह एक बाबू बै बोलो, सुरु रिह पेटी कियै नाठी? 
ओरिक बाबू वै बोलो, हौसौ ता बौनयाओ हियूँवै।
हौयौ कुन ताऊँलै ज़ुटाँबै थोरि ना आनो थेयो।
दुईये हाथै ताली बाज़ाई आ खाई पी बिना ए आपनौ आपनौ घौरै लै नाशदै लागे।
कुनियै खाओ कुन थाको किछ़ पौता नाईं।
कुन बोखौ, ता कुन गाली गारदा सेब आपनै आपनै घौरै ठुराउवे।
ज़ेतरा सेब ठुराउवे ता मंगल सिह सत्या बिह सिंहासन का पार उतरे, शौगुन, तमोल, सुहागी सूट उपहार रोह डोबरा च़ुँगो आ उर्च़ी कै छ़ारी, क्यारै का रुपया रै हारौ गारिंदै टौरौंग कै बौंद कौरि शानौ लाओ।
घण्टा पिछ़ु ज़ेतरा बाऐ आछ़िंदै शाओ ता ना शामियाना, ना कुर्सी, ना गैनु, ना कुन रिश्ता! 
कुने नाईं!
रोसोई कै नाठे ता कयौ शाना हौतेत बिह खाली बोटलोई लै शोठयाईंदै किछ़ नेथेयो।
ना तेनै कामाईया थेह, ना रोसोईया! 
सेब ठुराउवे थेह! 
मंगल सत्या हौयौ देखिंदै एक आइकि लै शाँदै लागे।
सत्याऐ बोलो एबै कयौ खाना? 
मंगलै किछ़ नाईं बोलो। 
दुईये ज़ौनि गाशाई मौंज़िल कै नाठे ता कयौ शाना!
राहु केतू नाशा कै ठुच फिरिंदै बिस्तरा कै बेसुद तेलछ़ै थेह।
एक बिलै टेबौल कै सूरु रिह आदी बौताल देखिंदै मंगलै च़ुँगी जुटि आ किछ़ नाखाईं पी हौतेथे बिस्तरा कै तेलछ़ौ नाठो
सत्याऐ सिराना नाईं आनो आ हौसौ बिह सुति।
दोथि सत्या रोह रुना आखार शुनो ताह पडोसी दारा आए।
सत्या रुँदा बिलिखदा बोलान थीह हाथ हाऊँ लुटी हाऊँ बाराबाद फिरि।
तेसा हाथ पाकरिंदै पुछ़ो, कयौ फिरो बोल ता सही। 
हौसौ बोलदि लागी कुनैनता डौकटौर लै आराऔ तेनै ता हाईतै बेहोश सा।
ज़ानि तेनलै कयौ फिरो, सेब गाशाई मौंज़िल बिलै दौरयाउवे ता कयौ शाना!
घौरौ अमंगल फिरि थाको थेयो।
हौयौ घौरा मंगल सौदा रिह ताईंयै लामी नींज़ सुति थाको थेयो। 
तियूँरि साँस ज़ानि केतरा का बौंद फिरि थाकि थीह।
मंगल रिह मौरनाई खौबौर आगाई गान फैलुई पर कुने नाईं आओ।
आए तेनैए आस पोडोसाए मानुष ज़ुन हिज़ रिटैरमैन्ट कै नाई आराएँदै थेह।
मंगल रै बाउ दुई राहु केतु बिह बौदि हाल्ला फिरनै का आखि माडदा बाऐ निकले
तेनलै बिह पौता नेथेयो किह हौयौ घौरै कै कयौ कुठान लागौंदौस।
हौसौ मंगल ज़ुन हीज़ नुकरी का रिटैर फिरिंदै आओ थेयो, आज़ सुरु रिह भेंट चौडिंदै ज़िंदगी का बिह रिटैर फिरो।
ज़ुन सुरुवै सारि उमौर मंगल सिह दोस्ती छ़ारी, हौसौए सूर
आज़ दुश्मौन बौनिंदै मंगल लै नियो।
रीझू
हौतौदु प्रीतो आ रौत्नी वाल खुश फिरिंदै बोलोस किह आंबा रीझू कियौंदौस एबै हौतयूँलै छ़ोईंये औबौल तौनख्वा वारी नुकरी पौरेस।
तेका आंबै बिह नौउवै रातै रुपया रोह मूँह शाँबै लागसि।
बाबू नाता मेटचारी ता कियै नाठीये नाईं।
हौसौ बि ताह दौष मानुषौ लै हुकुम च़ालाँदौस आ तौरौक्की कौरदा कौरदा कौदु नाईं कौदु ता साब बिह बौनी सौकदौस 
दियूस लागदा आऔरदा महीना बितबै लागे।
रीझू पंचों प्रधानौ रोह चिट गिनुविंदय नेता होर रिह रौडै छ़ूँबै लागो पर नुकरी पौरनाई किछ़ आश नाईं बौनी।
दोथि राची उज़ीना आ ब्याली लेट शूरिंदै आछ़ना, सारौ द्यार रिह बोख आस्याना, डेह बिह शूकिंदै हारकै देखींबै लागे पर रीझू लै नुकरी नाई पौरि।
मौनै कै हौयौ सुनच़ुविंदै किह दौर दौर रिह दाखै खानै का ता औबौलस किह हाऊँ बौरती फिरसु।
एक दियूस बौरती रोह दौफतौर रोह सौमनै लाईन कै नाशिंदै ओरिक छ़ोटु होर रिह ताकरि डेह लै शाईंदै आपनै हारकै कै नौजौर मारयाई ता रीझू वाल दुखयाउविंदै सुनच़ींबै लागो, ‘किये हेनोरि आ कियै हाऊँ!’
पर तैबिह हिम्मौत जोडयाईंदै सुथान लै गाश कियो शूकि गुल्छ़ि लै फेरयाओ आ सिधा खौरौ फिरो।
हेति कै बौरदी कै एक साब आओस।
लाईन रोह सौमनै खौरौ फिरिंदै पोरु बिलै नौज़ौर मारयाई आ रौडै का मुडै सेका रीझू लै शाओ आ बिना
बिच़ारौ रीझू सिसकांदा रुंदा ब्याली रोह वौक्त घौरै आई पोछ़ो।
पोछ़देसिनाए सुदामाए बोलो, आओ कामच़ोर खाउ रोह वौक्त कै, किछ़ काम नौखौटना सारौ द्यार बैलथौर रिह गान छ़ुलना आ ब्याली लै घौरै पोछ़ना।
रीझू वै किछ़ नाईं बोलो।
मौने मौन कै वाल दुख्याउवो।
हाइतरा कौमरा कै नाशींदै ज़ोर ज़ोरियै रुँबै लागो।
यो वै मुडै कै हाथ शुराईंदै हिम्मौत दिनि, किछ़ नुवाँ बाउ! 
आज़ नाईं ता कालै पौरेसे नुकरी! 
तामोरियै कियै कासी रोह बुरौ कियौंदौस ज़ौ किह आमोर रोह बाऊ लै नुकरी नौपौरा।
सारि राचा बा रै आखार तियूँरोह मौनै कै खोबान थाके।
दोथि बोखे चिशे रीझू दसौंधी राम काछ़ै नाशि पोछ़ो।
रौडै पाकरिंदै रुँदा रुँदा बोलदौ लागो, चाचु, तु साब काछै काम खौटदौसै। 
मुला कियै द्याडी कैए कामै ला।
दसौंधी बि ताह बिच़ारौ च़ापरासी ये लागो थेयो, हौसौ कयौ बोलै थेयो।
पर तैबि रीझू लै हिम्मौत दिंदा दोथि आपु सिह शहर नाशनाई ताईंयै बोलि बेज़ो।  
शिविरमा
साढ़ै नौउ बाज़ै दसौंधी रीझू लै गिनुविंदै साब काछ़ै कोठि कै नाशि पोछ़ो  
रीझू राम रोह पौरज़ना आ दसौंधी रिह सिफारिश कामै आईस। 
साबै बोलो, तैईंयै दौसवीं पास कींदिस।
पोशी दौश बाज़ै पौटवरी रिह ताईंयै परीक्षा फिरेस।
तु बिह किस्मौत आज़मायाए।
औबौल नौम्बौर आनिंदै पास फिरदेन ता नुकरी पौरनाई उमीद फिरि सौकदिस।
हेतका बौदि हाऊँ किछ़ मौदौत नौकौरि सौकदौसु।
रीझू परीक्षा कै बेठो, औबौल नौमबौरै कौरि पास फिरो।
दौश दियूस पिछ़ु फिरि काए आराओ आ च़ार पाँच़ साब मानुषौवै कई ढ़ाँगाए प्रौशौन पु़छ़े।
ज़ौवाब ताह रीझू बै सेबी रैए दिने पर मौनै कै सुनच़ियान थाको किह ग्रीबौ लै कुन पुछ़ेस।
ईंदै ता सिफारिशौ च़ौलसा।
ज़ानी किस्मौत कै नुकरी सा बिह कि नाईं।
रीझू उमीद कै ज़ियूँबै लागो।
लौगबौग पौन्द्रा दियूस का पिछ़ु एक दियूस 
दंधौसी च़ापरासी ब्याल किह बेला कै प्रीतो काछ़ै नाशि बेठो आ बोलबै लागो, प्रीतम तैरौ रीझू बौडि किस्मौत वारौ निकलो।
पौटवारी रिह परीक्षा कै पास फिरो।
आ बोल
पौन्द्रा दियूस कै हियूँलै च़िठी बिह आछ़ेस।
प्रीतो दंधौसी रिह वाल तारिफ कौरबै लागो। 
हौयौ सेब तैरि मैरबानी फिरि।
भाई तैईंयै पर लाई बेज़ो।
तैरौ हौयौ कौर्ज़ हाऊँ कैयौ भौरसु (होरसासु)!
हाईतै कै निकलिंदै दुईये रिह रौडै छ़ुईं।
दंधौसीयै रीझू रिह पिठि कै हाथ फेरयाईंदै शाबाशी दिनि
आपनि सौफौलता आ दंधौसी रोह बोलनै कै रीझू राम लै विश्वास नाईं आओ किह हौसौ दौष दियूस कै पौटवारी बौनेस।
हौसौ च़ुच़्च़ुट किछ़ नोबोलिंदै राची रोह लौगभौग नौउ दौश बाज़ै शहर कै साबाई कोठी कै नाशि पोछ़ो।
टौकटौकाओ, साब बाऐ निकलो।
रीझू राम रौडै कै शौटो।
साबै तियूँलै शाबाशी दिनी आ बोलो, दौक दियूस पौखे, आँबै ताऊँलै च़िठी बेज़सी।
बस हेति शूनिंदैए रीझू राम नाच़दा लागौंट बेज़दा घौरै पोछ़ो।
मुलुक द्यार का पिछ़ु आज़ हौतयूँवै पेट भौरिंदै खाऊ खाओ आ चैनै कौरी सुतो।
राची स्वीनै कै हौसौ ठैलै फिकाँदा साँभाल्याँदा आ जरेब ए फिकान थाको।
दोथी फिरदेसिनाए पुरौ ग्राँवै कै हाल्ला फिरो किह प्रीतो रोह रीझू पौटवारी बौनो।
हीरू नौम्बौरदार बोलदौ लागो, पौढ़ौंदौ लिखौंदौस, हौयौ माल औफसौर ताह ज़ुरूर बौनेस।
बेकार छ़ोटु बोलनै वारौ प्रीतो बिह आज आपनै बाऊ रिह सराहना कौरबै लागो।
ग्राँवाए नौखौंदै मानुष बिह रीझू लै शाबाशी दिना नाईं बिसरुवे।
छुणाकी छौनछौनादा केतरा छ़ापार गाश नाशदि ता केतरा हाइतै वारौ कौमरा कै , बाऊ सिह सौफौलता कै बाबा जी लै रोटै चौढ़ाना च़ाऊँवि पर घौरै छ़ालिया रोह च़िकास रोह सिवा ना गूर थी आ नाए घियु।
मौने मौन कै बोलदि लागी,“
धूप ज़ालाईंदै बिह आ चुला कै दियून दींदै बिह भौग्वान मौन्याईंदै थाकदै।”
रीझू राम रिह खुशी रोह किछ़ ठिकाना नाईं थाकोस।
एबै 19 रोह नाईं थाको, आपुलैए आर आर डोगरा लिखबै लागो थेयो।
च़िठी लै पौखना बौडींबै लागो।
रीझू कौदु च़िटी रिह आशा कौरदौ  ता कौदु दसौंधी चाचा काछ़ै नाशिंदै बेशदौ आ बोलदौ,
“महीना का बिह गाश दिन बिते, आग लागि च़ाईं! 
हौसौ पौटौवारी रिह च़िठी एबि सेका नाईं आई।
चाचू कयौ बातै हुवाई?
च़िठी पोछ़बैलै महीना का बिह गाश दिन बीते।”
चाचू बिह किछ़ नौबोलदौ।
मौनै कै हौयौए सुनच़ुविंदै किह कयूँ ना नाशिंदै साब काए पुछ़ि आऐ, नोबोलिंदै रीझू शहर नाशिंदै दौफतौर रोह सौमनै साब  लै पौखींदै नाशि बेठो।
दौश बाज़ै साब दौफतौर आओ, रीझूवै उज़ुविंदै नमस्ते कियो।
“मुला बौडौ दुखस रीझू राम, नौउवि सारकारै पौटवारी होर रोह इंटरव्यू रौद कियौंदौस।”
हेति बोलिंदै साब हाईतै नाठो।
साबाए आखार शूनदेसिनाए रीझू राम खातै कै लोटोस।
हौतयूँरै दाँत कौटकौटाँबै लागे, मानुष कौठा फिरे, कासी लैए पौता नाईं च़ौलो किह कयौ फिरो।
हेति कैए दसौंधी बिह हौतेत आई पोछ़ो।
साब का सेब बातै पौता च़ौली।
रीझू लै च़ुँगिंदै औस्पौताल नियोस।
ज़ेतरा रीझू लै होश आओ, तेतरा हौसौ आपनै होश हिरुवौंदौ थेयोस।
बाऔली रिह गान ज़ोर ज़ोरियै आखार कै गुनगुनाँदाए घौरै पोछ़ाओस।
रीझू नुकरी नौपौरनाई गौमै कौरि आपनौ दिमागा संतुलन हिराउवो थेयोस।
हौसौ औसौल कै बाऔली फिरो थेयोस।
प्रीतो रिह कुल दुई बिगा डोखरै हौतयूँरोह बाउ रोह इलाज़ कै स्वाह फिरि पर हौसौ ठीक नाईं फिरो।
प्रीतो रिह उमीदौ मिट्याउविह
रौतनी बाऊ रोह गौम नाई आस्याउवि बोलिस आ
एक द्यार हौसौ बिह नाईं थाकी।
प्रीतो सेब किछ़ ग्राँऔ आछ़िंदै आपनौ शूकी च़िलिम गिनुविंदै डेलाटी कै बेशिंदै गुडगुडान थाकदौ आ रीझू ज़ाली घौर शोठयाईंदै परवार खाना रोह खातै कैए बेशि थाकदौ।
मानुषौ ज़ेतरा बिह आछ़दै नाशदै ता रीझू  राम लै बोलदै, “हाकम जी नमस्ते!"
तै हौसौ वाल खुश फिरदौ।
पटवार खाना रोह खातौए रीझू राम रोह घौर बौनो।
कियै कुन रुखौ शुकौ टुकरा फिकाँदेन ता खाँदौ, ना ता बोखे चीशे हौतेथे बेशदौ आ हौतेथे सुतदौ।
मौर्द लै ता कुने पुछ़दौ नेथेयो पर जमना रिह ग्राँवै कै वाल धाक थीह।
शादी,कोथ्या, जागरौन, मुनडौन जमुना रोह बिना निफिरदै थेह।
आपनौ कामकाज़ शोठयाईंदै मानुषौ रै कार्ज बार्ज निभाना जमना ए ज़ानदि थीह।
नाई, ग्रोक्च़ ता भौले गौलती कौरसा पर जमना कौदुवे गौलती निफीरबै दिंदी थीह।
कार्ज वारै लै तेसकै पुरौ भ्रोसा थेओ।
रोसोई का हाईत्रा कौमरा सेका सेब किछ़ तेसा हवाले, लेनदेन सेब किछ़ हौतेसै कौरना, कासी का कयौ माँगना कासी लै कयौ दिना, ज़ौनौम मौरान बिह तेसा बिना निफीरदौ थेयो।
भौलौ बुरौ सेब साँभाल्याँदि थीह।
रोसोईया, दाए, वार्ड पंच, महिला मंडल प्रधान सेब किछ़ हौसौए थीह।
ग्राँवाई द्याणी तेसा ईशारा कै ज़ान दिनाई ताईंयै बिह हौर वौक्त त्यार थाकदि, कौदु बिह आपुमाज़ी मौनमुटाव निफिरबै दिंदी, वाल काबिल थीह। 
सेब मानुष तेसा वाल मान आदौर कौरदै थेह।
मौर्द मैहनौत मौज़दूरी कौरदौ जमुना ज़ौ बिह एक कार्स रोह सौ-पचास, एकाध सूट या नौज़राना पौरदौ,
तेथै पेरा गुज़ारा ठीक च़ौलदौ थेयो।
माईचै वारै बिह ग्रीब थेह
तेनका बिह मौदौताई किछ़ आशा निथी।
पर छ़ोटु पेराई ताईंयै ज़िउना वाल ज़ुरूरी थेयो।
तेनलै दाचना पौढ़ाना।
तेसा मौकसौद बौनो थेयो।
ग्राँवै वारै कौठा फिरिंदै तेसा नाऔ अंत्योदय पेराई लिस्ट कै बेज़ो।
जमना लै सौस्ता राशौन पौरबै लागो।
घौरै कै दुई बौलाद थेह।
हल च़ालाँदौ ठुरो ता तेनाई बिह ज़ुरूरौत नाईं थाकी।
तेनलै बेच़िंदै एक औबौल नौसौलाई पैली बेरै गाबिन फिरिंदी।
गाऔ लौई।
तेस पार एक बाशटी बि थीह।
काली गाऔ,लौउठै-लौउठै शींग, खूनटी कै बानींदै वाल शारै लागान, तेसकै लौगभौग छ़ौ सात किलो रोज़ कौ खीर थेयो।
च़ार किलो रोज़ डेयरी कै दी आछ़ना, दौक खाना पिना।
बाज़ी रिह ठाईं छ़ासै माँगी।
जमना रोह गुज़ारा फिरी च़ौलदौ लागो आ तेसाई ज़िंदगी फिरि काए पौटरी कै आईस।
जमनाए आपनि गाऔ रोह नाऔ गंगा छ़ारो।
गाऔ सौच़कौए गंगा ए थीह।
रांग कालौ, बौरताब शाँत, बौडि-बौडि आखिह,घौनि लामी पुँज़ार।
कुन आछ़दै नाशदै वारै लौउठै बौडै लै मौजाल सौ ज़ौ शूँगाएस बिह।
गंगा रिह सेवा कै जमनाए दियूस राच एक किये थेह।
तेसलै दोथी ब्याली नाज़ खौर वाल खायाना, रोज़ दोयाना, शींग लै तेल कै स्याही बेज़िंदै रोज़ माडना।
हेती सेवा टहल कौरनाई कि कयौ मौजान गाऔ लै कौटौन नाचीन लागसा।
आपु खाउ खानै का पैलै तेसलै टुकरा दिना।
गौरी-गौरी गाऔ काछ़ै नाशिंदै तेससि बाताईना।
कानयाना, सहलाना, कौटौन नाचीन शाना,
हिंवाद तातौ आ बाशाल शेलौ पानियै रोज़ दोयाना।
गंगा पैली बेरै ज़ागी थीह।
तेसाई ज़ौ बाशटि थीह तेसलै बेच़िंदै दुई हाज़ार बैंक कै ज़ौमा किये थेह।  
जमना रोह एक बाऊ सातवीं आ आईक पाँचवी कै पौढान थेह।
बाऊ पेर लै पौढाई रोह आ यो लै गाऔ रिह सेवा रौए काम थेयो।
गंगा जमना रिह गौटि एक गौरि बिह नाथाकदि थीह
कियै हौसौ ओरु पोरु नाशदि ता बाशबै लागदि थीह।
जमना ज़ेतरा गंगा लै टोखाँदी ता हौसौ बाशदि
खौर शोठयाईंदै जमना लै शाँदि।
नाशना ता हौसौ बिह पिछ़ाएँ काए नाशबै लागदि।
ज़ेतरा जमना दाच़ी गिनुविंदै खौर काटबैलै नाशदी ता हौसौ नाशबै लागदी।
मजाल सौ किह गंगा कासी रोह डोखरै बिलै आखी तोलाईंदै बिह शाएस या खौर कै शोंड लाएस। 
गंगा कौदु बिह जमना रोह हाथ रोह गौटि कासी रोह बेज़ौंदौ या खौर या रोटी रोह टुकरा नाखाँदि थीह। 
एक बेरै जमना रिह यो ब्याज़ुईस।
गंगा रिह ताईंयै खास रिश्ता, रिश्ता नाता काछ़ै नाशना एक दिकौत बौनी।
जमना रिह ज़ान गंगा कै आ गंगा रिह ज़ान जमना कै थाकदि।
दुईये रोह आपुमाज़ी वाल बानतरुवा बेदान थेयो।
दुईये ज़ौनि एक आईकि रिह ताईंयै ज़िवान थीह।
जमना रैह दुईये बाऊ ज़्वान फिरे।
दुईये यै दौश दौश ज़ामात पास की।
दूध छासियै दाचुवैंदै छ़ोटु रिह सेहौत आ डेह औबौल बौनि थीह।
पौरमात्मा रिह हैनि दया फिरि किह दुईये फौज़ कै बौरती फिरे।
गाऔ हर बौराश ज़ागदि। 
छ़ोटु रिह किस्मौत। 
ज़ेतरा बिह ज़ागदि बाशटि ये दिंदी।
ज़ेतरा बाशटी बौराश डेढ़ बौर्शाई फिरदी ता तेसलै बेच़ी टाल्याँदी। 
जमना रिह रुपया रिह हालौत बिह काफी औबौल फिरी।
जमना एह दुईये बाऊँ पेराई शादी कौरायाई।
बुवारी घौरै आईसा।
पेरै बौडींबै लागो।
उमौर रोह तकाज़ा आ कामाई मार, जमना रिह सेहौत शौरबै लागी।
गाऔवै आठवीं बेरै ज़ागनाई बेरै ज़ेतरा फिरी बाशटी दिनी ता
जमनाए बोलो किह एबै आमोरि हौयौ बाशटी नेबेच़ुँगै।
हेसलै बिह आपनी खुनटी कै बानौ।
दुईये बाऊ फौज़ का छ़ुटी कै आए थेह।
बौडौ बाऊवै यो रिह सेहौत लै शाईंदू बोलो यो! 
एबै बाशटी छ़ारुँगै आ गाऔ लै बेच़ी टाल्याऊँगै।
घौरै सेबका बौडी मुश्किल हौयौ थी किह बाऊ बुवारियै काटौंदौ खौर आ भौरौंदौ पानियू निपिंदि थीह।
ज़ेतरा जमना बोलदी खौ पियू ता हौसौ शोंड लाँदी।
जमना ब्याज़ुई इलाज़ाई ताईंयै तेसलै औस्पौताल नियो।
गंगा बाऔली रिह गान ओरु-पोरु दौडयाईंदि, चिचाँदि, बाशदि, ना खौर खाँदि ना पानियू पिंदी। 
जमना लै हौयौ बोलिंदै औस्पौताल का छ़ुटी दिनिस किह घौरै नींदै सेवा कौरौ।
बाऊ पेरै सेब किछ़ सौमज़ुवे। 
तेनै त्रौन कौ द्यार कै यो लै घौरै आनी।
ज़ेतरा जमना घौरै पोछ़ी ता गंगा बिह च़ुच़्च़ुटा आपनी खूनटी कै आछ़ि खौरि फिरी।
बौडौ बाऊवै तेसा क्यारै कै राशा टाल्याओ।
जमना लै गाऔ रिह हालौत रोह बारे कै पौता च़ौलो ता बोलिस मुला गाऔ काछ़ै निंयौ।
चारपाई सिये जमना लै गाऔ काछ़ै नीस।
तेसै दुई घान्टा लागातार गाऔ लै खौर च़ाराई, जान सेका पानियू पियाओ। 
तेका बोलिस हेसा राशा खोल्याऔ।
राशा खौल्याई पिछ़ु हौसौ आपनी खूनटी का दौक सौरी बिह नाईं च़ूकी। च़ुच़्च़ुटा 
खौरी थाकी।
दुईये बाऊवै यो रिह चारपाई च़ुँगिंदै घौरै आनिस।
जमनाए बुवारि पेर लै बोलिंदै च़िक्सा एक डेलौ बौनयाओ, आपनौ निदारै कै लाओ, बाऊ लै बोलो किह गाऔ लै दी आऐ। 
जमनाए बोलो, सेबियैए शूनौ।
हेसलै आज़ का मैईंयै आज़ाद कियो।
हेसकै एबै कासि रोह हौक नाईं थाको। 
खूनटी कै आछ़ी खौरी फिरेस ता खौर रोह पूलौ टाल्याओवे आ पानियू रोह ओखार रोज़ भौरिंदै छ़ारोए।
ईंयेत गंगाए च़िक्सा डेलौ खाओ आ हौतेत जमना रिह ज़ान निकली।
सारौ ग्राँऔ शूनींदै सन्न थाको।
ज़ासलै पौता लागो हौसौए रुँदौ चिचाँदौ।
पारदौरै वारौ ग्राँवाए मानुषौ लै हौयौए पौता नौच़ौला किह हौयौ ग्राँवा कुन घौरै कै कयौ फिरौंदौस।
ओरुपोरु रै ग्राँवाए मानुषौ लै ज़ेतरा पौता च़ौलौ किह जमना नाई बौच़ी ता तेनै बिह आई पोछ़े।
मानुषौवै आपनी यो रोह मौरना ज़ेती दुख मौनयाओ।
केती मानुष पोछ़े ग्राँवाए खातौ-बात सेब भौरुवे।
गंगा रिह दुईये आखिह का छम छम कौरदी आशपानियू रिह गार हौतयैओवे ज़ैऔ नौई बौयाँदिस।
दौक-दौक का पिछ़ु गंगा ज़ोर-ज़ोरियै बाशदि, खूनटी कै गंगा एकटक द्वार बिलै शान थाकान थीह।
जमना रोह मुलदौ ज़ेतरा घौरै घौरै का च़ौलो ता गंगा बिह छम छ़म रुँदा मुलदै सिह आएली नाशी पोछ़ी।
मुलदौ पोछ़ाँबैलै मुलुक मानुष नाठे।
पैली बेरै देखो किह सेब द्यानि पेरै मौर्यादा बानिंदै रुँदा चिचाँदा आएली कै नाठी आ निदारौ टेक्याईंदै आग दान कियो।
मुलदौ डौई पिछ़ु सेब मानुषौ आपनौ आपनौ घौरै लै नाठे।
गंगा नाईं आइ गंगा तेरा दियूस सेका राच दियूस हौतेथे थाकी।
नालै रोह पानियू पिना, दौक सौरि जाङगाल कै नाशिंदै शोंड लाई आछ़ना।
गंगा लै घौरै आननाई मुलुक कोशिश की पर हौसौ नाईं आई।
घौरैवारै ज़ुन बिह हुवाऐ, गाऔ लै दौक सौरि खौर पाच़ हौतेथे दिंदेन ता गंगा हौतेथ लै बिह शोंड लाँदी।
तेरह दियूस का पिछ़ु गंगा नाईं पौरी।
सारौ जाङगाल लोरुवे, हौतेसा किछ़ पौता नाईं च़ौलो।
कियै नाठी? 
कियै हुवाई? 
भौग्वान ज़ानेस।
दीनू रोह घौरै ज़ुन द्यार बाऊ फिरो, हौतौदु ज़ूँगु लागो थेयो।
1905 रोह नुँवा 1984 रोह।
मुलुक थौरथौरानीस। 
घौर बिह च़ूको। 
पांच़-सात स्लेट गाश का खातै कै शौरे थेह।
दीनूवै माटी पूज़ी आ भौग्वान रिह ताईंयै धूप ज़ालाओ।
ज़ालाँएस बिह कयूँ नुवाँ तै? दुईये ज़ौनियै बौडि इछ़ा माँगि थीह; मुलुक माटि दियै ज़ालाए; मुलुक माटि धूप ज़ालाए तेका नाशिंदै आज़ हौयौ बाऊ पौरो।
ग्रोक्च़ लै पुछ़िंदै कालू नाऔ छ़ारो।
दीनू आ दाखूवै वाल ग्रीबी रिह ज़िंदगी ज़ियूँदा बिह कालै लै वाल बौलै कौरि दाचो।
मु्न्ना लै कासी रिह डाऐ नालागनी च़ानौ,पुरै छ़ौ महीना हाईतै का बाऐ नाईं गारो।
कालू बौचपौन काए वाल उज़ौन्ट आ कौच़रौ थेयो।
दौक बौडौ फिरो ता सुकूल कै पौढबैलै टाल्याओ।
सुकूल का डैली शिकैत आछ़बै लागी। 
कौदु कासी सिह मारीना ता कौदु कासी सिह लौसीना,कौदु कासी रिह काफी च़ीरनाई ता कौदु कासी रिह पोथी च़ीरी टाल्याना। 
गुरुजी होर लै राज़ी खुशी कौरिंदै दीनूवै ज़ैऔ ना कैऔ तियूँरि च़ार कक्षा ता पास कौरायाई।
ज़ेतरा पांचवी कै दाखिल कौरबैलै नाठो ता गुरुजी यै बोलो,“दीनू!
ना ता तैरौ कालू ईङमाए पौडी सौकदौस आ नाए हियूँलै आमोरि ईंयेत दाखिल कौरसी।
कियै आमोरियै हियूँलै ईंयेत दाखिल कियो ता ग्राँवाए ओरिक छ़ोटु ईंयेत दाखिल निफीरा।
हियूँरी ताईंयै तुह कुन ओरिक सुकूला मूँह शा।
बस ईंयेत नुँआ।”
औमनै सौमनै कुन ओरिक सुकूल बिह नेथेयो।
तेकाए दीनूवै फैसला कियो किह हेतिये क्यालिखीस।
डाकू बोलबै लागी, “ आमोरियै बौदि पौढ़ाईंदै कयौ कौरनास? 
किछ़े बिह ज़ुरूरौत नाईं।
घौरैए थाकेस ता कासी सिह लौसीना मारीना बिह नौकौरा।”
कालू सुकूलाए छ़ोटु लै लौसदौ थेयो, एबै सुकूल रोह झौनझौट छ़ेकुवो ता ग्राँवाए छ़ोटु रिह बारी आईस।
कौदु कासी सिह पांगा ता कासी सिह दंगा।
कौदु हौसौ कासी लै लौसिंदै आछ़दौ ता 
कौदु ग्राँवाए मानुषौवै मिलिज़ुली हौतयूँलै ढ़ाँगै कौरी फानना।
कालू रोह पिछ़ाएँ रोज़ ग्राँवै कै पंचैतौ फिरबै लागी।
छ़ोटु रोह बौरतावै कौरि दाखू आमा आ दीनू बा दुईये ज़ौनि वाल दुखी थाकबै लागे।
बा का लौसुई लौसुई कालू पाक्का च़ैटुक बौनो।
एबै हौतयूँ कै लौसना बिह औसौर निफिरान थेयो।
एक दियूस दीनूवै दाखू लै बोलो किह हियूँलै कियै बेज़ि छ़ारनौ।
दीनू रिह एबि बातै बिह पुरी नाईं फिरि थीह किह दाखू बीच़ कैए बोलदि लागी, “काताई नुवाँ! 
आमोरि कियैए नेबेज़िं।
एखे बाऊ आमोर कै। 
हाऊँ हियूँलै आखी का दूर नौकौरि सौकदि।
तुँबै हैयौ कौरौ हियूँरि ताईंयै कुन बौलि ज़ैई छ़ोटि शाईंदै हियूँरी शादी कौरौ, आपुवे सुधरियेस।”
दीनू लै दाखू रिह राया भौलि लागी।
हौसौ छ़ोटी लोरिंबै लागो।
पांच़-सात ठाईं कुंडली डौब्याउवि बिह पर मानुष कयौ ना कयौ बहाना बौनयाईंदै मौना कौरी बेज़दै।
ओरु-पोरु रै ग्राँवै कै मानुष कालू आ तियूँरै कारनामा लै ज़ानदै थेह।
कुन बिह कालू सिह आपनी छ़ोटि रोह रिश्ता लाँबैलै त्यार नेथेयो।
दीनूवै आपनौ ग्राँवै का पांच़-सात मील दूर नाशिंदै एक रिश्ता लोरुवो।
कुंडली लै कयौ ढौब्याना, पौरे बि ता पुरै 36 गुन ब्राबौर।
कालू रोह कारौनै ग्राँवै कै दीनै रिह कासी सि बिह बौनदी निथी।
तेबिह शादी रोह कारौन हौतयूँलै पुरौ ग्राँवै लै सौमज़्याओ।
सारौ ग्राँवै लै बेदान दींदै शादी रिह त्यारी फिरी।
ग्राँवाऐ सेबे लौऊठै बौडै आऐ।
बारात बिह दूर नाशनाई थीह, एबकि बेरै बारात बिह छ़ोईंये निकली।
नाशदेसिना बाराता भौलौ आदौर-मान फिरो।
चा पानियू जुटी पिछ़ु नाच़दा नाच़दा मिलनी कै नाशी पोछ़े।
मिलनी फिरदेसिनाए बाराती माज़ का त्रौन छ़ोटु ग्राँवाए छ़ोटु होर सिह दोछ़याईंबै लागे।
दौक बदतमीज़ी फिरि पर बातै आपुमाज़ी बाताउविंदै टौलो।
बारात सिह लारौ मुडयाली लायाँबै नाठो ता हौसौ ग्राँवाई छ़ोटी पेरै बौनि-ठौनि फिता काटयानाई ताईंयै खौरी फिरी।
फीता काटयानै का पैलै रुपया दिंदी बेरै फिरी झिगरा फिरो।
हौसैए छ़ोटु फिरि काए आपुमाज़ी गेरयाईंबै लागे।
ईंयेत बिह बौडै मानुषौवै बीच़-बौच़ाव कियो आ सेब मुडयाली रिह ताईंयै खातै कै बेठे।
ज़ैओवे लारौ लारीयै एक आईकि लै मुडयाली लायाई खातै का बाऐ दुईये बिलाऐ छ़ोटु आपुमाज़ी लौसींदै लागे।
दौश मिनौट पैलै रिह रोशै हैनौ रुख्स गारो किह कौसौ लौसीना छ़ोटु पेराई नुहुईंदै लारौ लारी बिलाई बौनी।
दुईये बिलाऐ मुलुक मानुष दुखाउवे।
दौक स्यानै मानुषौवै कौज़िया शांत कियो
ग्राँवाई पंचायतै फैसला कियो कि सेब गौलती लारै बिलाईस।
शादी का पैलै बोलो आ लारो रोह बा सारौ ग्राँवाए मानुषौ रिह रौडै पाकरिंदै
माँफी माँगेस।
ना ता हौयौ शादी निफिरा।
दीनै आ कालूवै सेबी रिह रौडै छ़ुईं,
हाथ जोडयाईंदै माफी मांगि तेका नाशिंदै शादी रिह ताईंयै बेठे।
आधी बारात ता दुखाउवे थेह तेनोरियै खाउ बि नाईं खाओ।
च़ुच़्च़ुटा आपनौ आपनौ घौरै ठुराउवे।
कालै कौ द्यार बारात बिह ब्याईंदै वापौस आई।
सौरौमै कौरि हौयौ बातै रोह कुनियैए आखार नाईं गारो।
लारी बिह कालु ज़ैई उश्टी-लामी पौरी।
द्यानी बोलसा, “औबौल जोडीस।”
दाखैवै लारौ लारी लै पुज़ो।
दुईये लै हाईतै निये, लारौ लारी डेलाठी लांगान थेह किह ज़ानी कयौ फिरो,
दाखु लै डेलाठी कै हैनौ गेरयाओ किह लारौ-लारी हाईतै आ दाखै पिठी बिलै खातै कै नाशि लोटी।
खैर बौदि नाईं दुखाउविह, मुडै कै दुखाउवि, दौक ज़ैऔ खुन निकलो।
तेल कै हौल्दी ताईंदै ज़ौखौम कै भौरो।
पांच़ 7 मिनौट कै सेब किछ़ शांत फिरो
द्यानी पेरै नोबोलिंदै थाकी सौकदि सा?
एकियै बोलो हौयौ शौगुन भौलौ नाईं फिरो।
लारी आनदेसिना मूड फूटो डेलाठी लांगदि बेरै हौयौ बौडौ कुठान फिरो।
आइकियै बोलो, “दाखू! हौयौ बुवारी भौलि नाई।”
भौलै कुंडली ता औबौल डौबिंदिस ना?
हौयौ ता लारौ लारी रिह डौब्याउविस, कुन शाशु बुवारी रिह थोरि डौब्याईयै थीह। 
एक स्यानी आपी बोलबै लागी, “ज़ेतरा बुवारी आई ता शाशु रोह मूड फूटो।”
एक आ बोलेस, “आपी! हौयौ बिह च़ूकनाए थेयो, दौक दुखाउवि ता बौच़ी। 
कियै बौदी लागदेन ता किछ़ बिह फिरी सौकदौ थेयो।
आखी मूड रोह दुखानास।
“ज़ैयौ ना कैयौ कालू रिह शादी फिरी।
दीनै आ दाखू आपनै दोरी-उछान गिनुविंदै रोसोई कै नाठे।
उआन बुवारी बाऊ काछ़ै सांभाल्याओ।
सुख शांतियै कौरि द्यार बितबै लागे आ ग्राँऔ कै बिह शांति फिरी।
दियूस च़िलखान सेका बाऊ बुवारी उआन कै सुती थाकदै।
तेका भौलौ शाशु शेओरै छ़ापार का कैयौ होरससा?
दीनै-दाखू रिह ताईंयै हौयौ एक बौडी मुश्कौल फिरी।
दियूसै सेका कालै-कालो उआन कै आ दीनै-दाखू छ़ापार कै, घौरा काम कैऔ च़ौलेस?
हौयौ सुनच़ुईंदै दीनूवै ब्रानडा जोडयाईंदै राची लै आपनौ सिह दाखू रोह ठिकाना ब्रानडा कै लाओ। 
वाल ठाटै कौरी सुतना, हाईतै बाऐ नाशनाई मुश्कौल बिह ठीक फिरी।
खैर बाऐ रोह काम ता च़ौलो पर छ़ापार कै रोसोई रोह काम कैऔ फिरेस?
दीनू बाऊ-बुवारी रोह बौरताव शान थाको।
दाखू बिह साफ साफाई कौरदी बेरै चौपौरबै लागी।
ज़ेतरा बाऊ-बुवारी कै शेओराई खांसी रुख्साई चेतावनी आ शाशू रोह चौपौरना रोह किछ़ औसौर नाईं फिरो ता दुखी फिरिंदै दीनूवै बोलोस, “ओ कालू! 
केतरा सेका सुती थाकसौ?
हाऊँ ताऊँलै कयौ बोलू? 
बैलथौर! 
दौक ता सौरौम कौर।
नाश बुवारी! 
रेंडेली! 
तुवे औकौल कौर पुरै छ़ौ महीना फिरे।
एबै उज़ुविंदै किछ़ काम खौट तेकाए रोटी पौरेस।”
शाटाक कौरी द्वार खोलुवो-ठोलौ मुडे, डेलाठी कै खौरी फिरिंदै बुवारियै बोलो, “ पाग लायाईंदै मुला आनिंदिस, हाऊँ ईंयेत कुन ठुरिंदै नाईं आईंदिसु ज़ौ किह धौंस दियान सौ। 
कियै रोटी निदी बोलदेन तैन मुला साँभाँईंदै ना आनना थेयो।”
दाखै बोलबै लागी, “बुवारियौ! 
किछ़ ता सौरौम कौर मानछाई सौरौम बिह किछ़ च़ीज़ हुवेस या बौडाई किछ़ मर्यादा हुवेस, किछ़ सुनच़ुईंदै बातानौ च़ानौ।
ताऊँलै तै हेनै किछ़ बिह नाईं बोलो।तै तुह हेती।”
कालै तिलमिलाईंदै बाऐ आओ।
यो लै बोलबै लागो, “तुवे सेब फसादाई ज़ील सै।
रोज़ दोथी उज़ुविंदै बौडबौडान थाकदिसै तेकाए बा आज़ उल्टौ-सिधौ बौकानस।”
“अरे ओ! बौकवाँ बौनद कौर आ दौफा फिर ईंयेत का।” 
रोशै कै दीनूवै बोलो।
कालूवै कालो रिह बाई पाकरी आ बोलो, “हाँड ईंयेत का, ईंयेत नाथाकनास।”
कालोवै आपनी बाई छ़ाराईंदै बोलो, हाऊँ कियैए नानछुँ, हाऊँ इंदैए थाकसु।
ज़ुनियै नाशनास तैनै नाशौ।
हाऊँ हौयौ घौरै कै साँभाँईंदै आनिंदिसु। 
हौयौ मैरौ घौरस।”
बात बिगरानस शाईंदै दाखूवै दीनू रिह बाई पाकरिंदै छ़ापार कै नियो 
नाश्ता बौन्याओ; दुईयेऐ खाओ आ दुईये रिह ताईंयै छ़ारो।
छ़ापार का होरसे, दाची च़ुंगी आ खौर काटनाई ताईंयै दुईये कौठा डोखरै बिलै लै नाठे।
खौर काटदी बेरै दाखै बोलदी लागी,“हौयौ राकसिन ता वाल नाईं फौरयाउविंदी निकली। 
किछ़ सौरौम सा कि नाईं आ लौऊठै बौडा किछ़ ल्याज़ नाईं।
वाल दुखै ज़ैऔ दीनू बोलबै लागो,
“दाखै! कियै ताँबा हाऊँ ठीक हुँदेन ता आमोर लै आज़ हौयौ द्यार नाशाना खोमाऐ थेयो।
आपनौ सिक्का खोटौ हुँदेन ता ओरिक्या लै दोष निंदिनौ च़ानौ।
हैनी गौरी कै ज़ौर्मो-
ज़ेतरा ज़ौर्मो थेयो ता ज़ूँगु लागो थेयो;
ज़ेतरा शादी लै नाठे ता मार-मार फिरो;
मुला सेब ग्राँवाए मानुषौ बिलै फिरिंदै आपनी इज़ौत बौच़ानाई खोमाई;
लारी हाईतै कौरबै लागे ता मूड फुटो;
कामकाज़ कौरबैलै बोलो ता एखे सासै कै हेन दुईयै आमोर लै हौरिद्वार पोछ़ाई बेज़ो।
दाखू! हेन दुई रिह कुंडली कै दुईये रै 36 गुन ब्राबौर पौरे हौसौए सेबका बौडी गौलतीस।
कियै हेनाई कुंडली कै 19-21 रोह फौरौक हुँदेन ता हेन दुई माज़ टौकराव हुवै थेयो आ ताँबाऐ दिन निकलान थाकै थेह।”
दुईये द्यान मौर्द ज़ेतरा खौर गिनुविंधै घौरै पोछ़े ता खातै कै पुलिस लै देखिंदै तेनाऐ होश हिराउवे।
कयौ माजरा हुवा? 
खौर फिकाईंदै थानेदार रह सौमनै हाथ जोडयाईंदै खौरै फिरे।
थानैदार बोलबै लागो-दीनानाथ!
हौयौ तैरौ बाऊँ सौ?
जी, माराज!
हौयौ तैरी बुवारी सौ? जी, माराज!
हेनोरियै ठानै कै रिपोट दौर्ज़ कींदिस किह तुमबी दुई दहेज नानिंदै कौरै आपनी बुवारी लै तांग कौरदैसौ।
माराज! हैनी बातै ता कौदुवे नाईं फिरी।
तै कयौ हेनै आरी बोलानसा? 
तुमोर रोह छ़ोटू कालू आपुवे बोलानस कि यो बा हेसलै दहेज रिह ताईंयै तांग कौरदै सा।
दीनूवै बोलो, “माराज! तुँबै प्रधान काए पुछ़ौ।
ग्राँवाए कुन बिह मानुष का पुछ़ौ, आमोरियै कौदुवे दहेज नाईं माँगो।
कौदु बिह बुवारी लै किछ़ नाइं बोलो।
ठीकस, हेथा फैसला कचैरी कै फिरेस।
आँबै तुमबी दुई लै गिरोफ्तार कौरदै सी।
पुलिसै दीनै-दाखै लै ठानै कै नियो।
सारौ ग्राँऔ, मौर्द, द्यानी, छ़ोटु सेब ठानै कै नाशी पोछ़े पुलिस कै ग्राँवाए मानुष रोह किछ़ औसौर नाईं फीरो।
औसौर सिरिफ एक द्यानी रै आलकौ बयान रोह फिरो।
दाखू सिह दीनू बिन गुनाह रोह हावालात कै बौन्द फिरे। 
बौडै मानुषौ रै बौडै सौपना।
मैरौ सौपना खौर बूस होरसाईंदै स्लेट चौढाना बस
मैरि ताईंयै हौयौए बौडौ सौपनास।
हैयौ होरसासी खौर बूस आ कैयौ चौढायासी स्लेट?
आला सेथिंदै ता पेरै दाचियान सा।
कियै का बिह एक रुपया रिह आमदनी नाईं तैबिह सौपना कैयौ पुरौ फिरेस?
हेथाई ताईंयै ता किछ नौउवौ तौरीका कौरना खोमाएस।
तौरीका कौरनाई ताईंयै किछ़ सुनच़ीना खोमाएस।
सुनच़ीनाई ताईंयै दिमाग च़ानौ।
हौसौ मुकै नाईं।
बिधि यै राची सुतदी बेरै हौयौ बातै आपनी द्यानी लै शुनाई।
छुणकीयै बोलो, “आला सेथदा सेथदा ज़ामाना बीती नाठे।
तैरौ तेते, तैरौ बा हौयौ काम खौटदा-खौटदा गाश ठुराउवे तामोरी बिह एक दियूस हैवे ठुराईसी।
हाऊँ बोलदिसु हौयौ धांधा कै किछ़ नाई छ़ारौंदौस।
हेथलै शोठयाऔ आ किछ़ आलाग कौरौ।
हौयौ छोकरी रिह किस्मौत बौदल्या ना ता हेसै बिह तुँबाई गाने आला सेथनास।”
अरे तुवे बोल क्यौ कौरना च़ानौ?
हाऊँ कयौ बोलूँ?
हाऊँ ता द्यानी सुह।
ना औकौल, ना दिमाग।
हौसौ पोरै बिलै शूरी आ मुँह बारिंदै सुती।
विधि यै बोलो, “ हैयौ नौकौरे।
सिल-सिलाई कौरदौएस, नुवाँ जुडा बौनयाना बिह काम खौटनौ,
ज़ेतरा च़ार पैसा हूसा तौदु फिरी सुनच़ीनौ।”
एकदौम उज़ुविंदै बोलिस, “नुवाँ हैयौ निफीरा। 
एबि सेका ता स्वर्णे आमोर सिह छ़ुआछ़ूत छ़ारदै सा।
ज़ेतरा च़ामरा रोह काम खौटबै लागसी तेतरा ग्रैहतां पोडोसी, खास रिश्ता तामोर सिह छ़ुआछ़ूत छ़ारसा।
तेका ता तामोरी बिह बाऐ बारै बौनसी।
नुवाँ गौ नुवाँ, हौयौ काम नौकौरानस।”
विधि यै साँस गारिंदै बोलो, “तै कयौ कौरनौ?
छुणकीयै बोलो, “कियै तुँबा दिमाग काम नौकौरदौ हुवा ता शोठयाऔ हौयौ काम लै आ पंचैत कै हाँडौ। 
हौतेत नाशिंदै कौरुवैं, मुलुक काम च़ौलैंदैसा।
हौतेत ब्याल लै दुईये मानुषौवै दुई रा चालिस काम्याना, चालीस खाईंदै दुई रा बौच़सा।
बाऊ रिह पौढाई बिह च़ौलेस आ च़ार पैसा बिह बौच़बै लागसा।
विधि यै आँ रिह साँस भौरिंदै छुणकी रोह पिन्च़ौ थापकाईंदै बोलो, “शाबास! तु ता बोलदी थीह द्यानी पेर कै दिमाग नाथाकदौ।”
छुणकी सौमनै फिरिंदै बोलदि लागी, “ हेतकै दिमाग रि कयौ बातैस, छ़ाराऔ ज़ियै दुई वौक्त रिह रोटी बिह नाकाम्याई बोलान, हौसौ कामे कयूँ खौटाना।”
छुणकी! तैईंयै बोलो मैईंयै मौन्याओ पर एक बातै शून हौयौ पुशतैनी कामस,
हौयौ कयूँ शोठयाना?
हैयौ कौरनौ दोथी-ब्याली आला सेथनौ आ दियूसै द्याडी रिह ताईंयै नाशुँगै।
ठीकस तै, एबै सुतौ।
बोलिंदै छुणकी चादौर बुदुविंदै सुती।
एबिये सुती थाकनौ? 
विधि हासो।
तै फिरी केतरा सुतसी?
आधी राची बीतिंदिस।
कियै नीज नाछ़ान हुँदेन ता बाऐ नाश आ आला सेथ।
मुला ता सुतबै दै।
विधि-छुणकी पंचैत कै द्याडी लाँदै लागे
दोथी-ब्याली आला सेथबै आ दियूसै द्याडी लानाई।
महीना का पिछ़ु ज़ेतरा रुपया पौरे ता तेनाई आखी टौरौन का टौरौन थाकी-हेती रुपया ता कौदुवे नाईं देखे थेह।
दुईये लैए रुपया काम्याना शौक लागो।
काम्यान नाठे, ज़ोडयान नाठे।
रैन-सैन कै बिह दौक सौरी फौरौक आओस।
एक दियूस छुणकियै विधि रिह इछा पुरी की।
गौराई छ़ापार रोह खौर बूस होरसाईंदै हौतेत कै स्लेटौ लाईस।
बाऊ बिह दौसवी कक्षा पास कौरिंदै ग्यारहवीं कक्षा कै बेठो।
दुईये द्यान-मौर्द आखी बूदिंदै काम्यान थाके।
दुई बौराश का पिछ़ु ज़ेतरा सोनूवै बारवीं पास की ता तेतरा सेका तेन कै बिह किछ़ नोबोलिंदै तीस का चालीस हाज़ार रुपया कौठा फिरे।
एक दियूस वौक्त गारिंदै आ मौन शाईंदै विधि बोलबै लागो, “शुन ता च़ानाई कियै तुह मौनयाँदेन ता एक बातै बोलू?” 
छुणकियै मूड तोलाईंदै विधि बिलै शाओ।
विधि बोलदौ लागो, “तैरौ दिमाग तैरी बातै मौन्याईंदै आज़ तामोरी सामाज कै खौरै फिरदै ज़ै बौने।
भौग्वानाई दया ए कौरी छ़ोटु बिह पौढौ।
स्लेट बिह लाई च़ार रुपया बिह जोडयाए कियै तुह आँ कौरदेन ता एक राया दियूँ?”
बोलौ तै!
हाऊँ किछ़ तुमका आलाग सू।
विधि हिम्मौत ज़ोडयाईंदै बोलबै लागो, “शा छुणकी!
एबै ताँबाई उमौर बि काफी फिरिंदिस।
ज़ोर-ज़ौबौरद्स्ती रोह काम तामोर का निफिरदौस।
कियै तुह मौन्यांदेन ता तामोरी बाज़ार कै कुन दुकान माँगिंदै आला रिह दुकान खोल्यासी।
बौनबौन्याऐंदै आला लौईंदै छ़ारसी।
दुकान सोनै साँभाल्याएस आ हाऊँ हौतेत बेशिंदै सेथना काम कौरसु।
छुणकीयै शाटाक ज़ैऔ बोलो, “नुवाँ, बिल्कुल नुवाँ!"
आला रिह दुकान ता हाऊँ मौन्याई सौकसु पर सेथना-सुथना काम हौतेत निफिरा
हौसौ काम तुँबै घौरै खौटी सौकदै सौ दुकान कै नुवाँ।
विधि मौन्याउवो दुईये माज़ तौसौल्ली फिरी।
सोनै लै आराओ आ तियूँलै सारि बातै बोली बेज़ी।
तुयँका पुछ़ो, “क्यौ तुह दुकान साँभाल्यासै?”
सोनूवै बिह आँ बोलोस।
विधि बोलबै लागो, “छ़ोटु सुह हौयौ काम कै एखलौ निफिरा दिन का दुई-च़ार घान्टा हाऊँ बिह आछ़ना नाशना कौरसु।”
बा छ़ोटु वै शहर कै नाशिंदै क्राया कै एक दुकान माँगी।
पाँच़-सात दियूस कै फिटिंग होरी कौराईंदै
बौडौ शहर कै एक फैक्ट्री कै बाताउवे।
पैला खेप आला चाप्पौल रिह गिनुई आए।
दुकान सजायाई।
लड्डू आराईंदै, हवन कौरायाओ।
आस-पोडोस कै लड्डू बानटिंदै दुकान शुरू कीस।
विधियै एक बोड बौन्याईंदै दुकान ईङमाए ज़ोटै टाल्याओ।
कांटौर बिह बौनो।
पौनद्रा-बीश शारै कुर्सी बिह लागी।
साइन बोड कै ‘बीएससी’ शू क़ंपनी अंग्रेज़ी सि हिंदी कै लिखाओ।
दुकान च़ौलबै लागी।
महंगा सौस्ता दुईये किसौमा सामान दुकान कै सौज़ो।
पौढ़ौंदौ लिखौंदौ सोनू ज़ानदौ थेयो किह आच़काली प्रचार आ टिप टौप रोह ज़मानास।
हेथाई ताईंयै हौतयूँबै फैक्ट्री वारै सिह मिलिंदै पैकिंग वारै डोबा कै ‘बीएससी’ शू कंपनी प्रिंट कौरायाओ। 
आला चप्पल कै बिह हौयौए कंपनी रै स्टिकौर लाऐ।
काम बौढ़ींबै लागो ता विधियै बिह सेथना होरी काम शोठयाईंदै दुकान कै बेशना शुरै कियो।
दुकान च़ौली।
मेहनौतै रांग आनोस।
आउखाए ग्रीबी कै डूबौंदौ पेरो संपन्न फिरो।
बिक्री बौढ़ियान नाठी।
माल आछ़ान नाठो बीकान नाठो।
विधि सोनू छुणकी बी एस सी नाओ हेती बीको किह सेब पेरा कायाकल्प फिरो।
मैरौ ग्राँऔ मैरी दिवाली
आज़ाद फिरनै का पिछ़ु स्कैल शिक्षा कै बौडै प्रयोग फिरान सा।
पर हौयै 63 बौराशौ कै हौयौ तय नाईं फिरी बोलो किह सेलेबौस कयौ हुवेस, सुकूलौ कै इम्तान केतरा फिरसा, केतरा छ़ुटी हूसा, केति बाज़ै सुकूल खुलीसा आ केती बाज़ै बौंद फिरसा?
बस तौजुर्बा कैए आधी ज़िंदगी काट्याई।
तौदु काली यानी सौन् 47 का पैलै पुरौ बौराश 10:00 बाज़ै सुकूल लागदै थे आ 4:00 बाज़ै बौंद फिरदै थे
छ़ुटी का पिछ़ु चौथी कक्षा रि 1 घान्टा रिह क्लास बि लागदी थीह।
5:00 बाज़ै मैरी छ़ुटी फिरी, बौस्ता च़ुँगो घौरै बिलै लै दौडयाउवो।
पौताए नाईं च़ौलो केतरा पांच़ कोस बात छ़ेकुई।
घौरै पोछ़ो ता आयाँरौ फिरो थेयो।
बौस्ता छ़ारो, दाची च़ँगी आ रामबाण रै दुई-च़ार पटा काटिंदै आने।
च़ीरी च़ीरी दौश-पौन्द्रा रेज़ बौन्याई।
परत कै उछाईंदै छ़ालिया रै लामै सिथरू कै छ़ारे, तेका खौर रिह परत कै तय लाऐ।
गाश का तेका दलों रिह एक आ परत उछाईं आ ज़ोरियै कौरी दौश-पौन्द्र गांठ बेज़िंदै पांच़-छ़ौ फुट लामी मशाल बौन्याई।
यो वै हाईतै आ च़ुवौ गारो। 
तेनलै बिह धन रामबाण रिह रेज़ बेज़ी।
आज़ बौडी दिवाली थी।
तेकाए ग्राँवाऐ सेब छ़ोटू छ़ोटी दिवाली मौन्याना ईंज़ाम कै लागैंदै थेह।
आ दिवाली रिह ताईंयै बिज़ली रोह च़ौकमौकाना थाकदौ थेयो।
ना पाटाका, ना फुलजडियाँ, नाए मोमबत्ती।
किछ़ नाथकदौ थेयो।
माटी रै दियै कै तेल बत्ती बेज़िंदै द्वारै कै छ़ारिंदै ज़ालदै थेह।
कयूँ ज़ालाँदै थेह।
दिवाली कयूँ मौन्याँदै थेह?
आमोर लै हौयौ बिह पौता नेथेयो। 
पर तेका बि दिवाली का पिछ़ु आईक दिवाली लै पौखना शुरू फिरदौ थेयो।
उष्टी-लौउठी ढ़ौक रोह ज़ागा हमीरपुर ज़िला कांगरा रोह एक हिसा थेयो।
आमोर रोह ग्राऔ ‘छम्ब’ बमसौन इलाका रोह एक लौउठौ ज़ैऔ ग्राऔ हैनौए ढ़ौंक गाश बौसौंदौ थेयो।
दुई माटी सेब सोल्लै दुई मील लामौ आ आदौ मील साङरौ मैदान, ग्राँऔ का करीब आदौ मील पार डोखरै बौनाई ताईंयै छ़ारो थेयो।
ग्राँवा कुने बिह मानुष आपनी डोखराई माटी कै घौर नौबौन्याई सौकदौ थेयो।
घौराई ताईंयै डौंक गाशे ज़ागा शानाई खोमांदी थी।
पर एबै कुन पौरवँ कौरदौस, ज़ियै भौलौ लागो हौतेथे घौर बौन्याँदैसा।
बस हौयौए मैदान कै ग्राँवाए सेब छ़ोटू छ़ोटी दिवाली मौन्याँदै थेह।
बौडी दिवाली तौदु करीब 8:00 बाज़़ै ब्याली ग्राँवाए सेब छ़ोटू पेरै, बौडै-स्यानै एक आईकी लै टोखाँबै लागदै थेह।
हाँडौ! हाँडौ! 
सेब आपनी-आपनी माशाल, पिरूल गिनुविंदै नाशदै लागे।
मुलुक मानुषौवै आपनौ घौरै का गूर चौडानाई ताईंयै पाचू कै मेशर्याईंदै आनी।
पांच़-दौश मिनट कै ग्राँवाऐ रा डेढ रा छ़ोटू-छ़ोटी मैदान कै नाशी पोछ़े।
छ़ालिया रै कौठा कौरिंदै एक बौडौ ज़ैऔ ढेर लाईंदै हौतेथकै आग लाई।
गूर-घियू रि ढाल दींदै आपनी-आपनी मशालौ लै ज़ालाई।
सेब छ़ोटू ज़ौलदी मशालौ लै गिनुविंदै कानै रोह ब्राबौर कौरिंदै शुराँबै लागे।
सेब छ़ोटू दूर दूर सेका फैल्याउवे।
ज़ौलदी-शूरदी मशालौ रोह नाज़ारा हेती शारो लागेस किह शाने थाकसी।
हैयौ लागेस ज़ैऔ सारौ आसमान ग्राँऔ पार होरसी आओस।
मशालौ ज़ेतरा हीशबै लागी ता पिरूल ज़ौले।
लामी-लामी डोरी का ज़ौलदै-शूरदै पिरूलौ रो बि एक शारो नाज़ारा बौनो।
गाश ग्राँवाए मानुषौ आपनौ-आपनौ घौरै का हौयौ नाज़ारा लै शाना वाल मौज़ा कौरान थेह आ खुश फिरान थेह।
ढाई-त्रौन घानटा हौयौ दिवाली रोह प्याँशौ मैदान कै प्याँशौ कौरान थाको।
ज़ेतरा अंतिम पिरूल हीशो ता सेब आपनी-आपनी टोलाङ कै कौठा फिरिंदै आपनौ घौरै लै ठुराउवे।
छ़ोटी पेराई टोलाङ लामी बोली बारै गेत लाँदा घौरै लै नाशदी लागी।
गेतुवै कौरी राची रोह पुरौ माहौल हैनौ बौनो किह मौन कौरेस हौयै गेत दोथी सेका हैवे शूरान थाके च़ाईं।
घौरै कै तेलु रिह नाली कै बत्ती बेज़िंदै द्यानी पेरै दियै ज़ाले।
छ़ोटै रै वापौस आछ़नै कै देवी-देओ लै भोज़ लागो, तेका आस पोडोस बानटना लेनदेन फिरो।
दिवाली कै आएँदै मेहमानौ, वेटिंग यू सिह सेब पेरै एकलु, बाबरु, पटुआंडा, चारिंदी रोटी लै घियू आ दूध सि मिशाईंदै वाल चटखारा लींदै खाँऐ बेठे।
बीच़ बीच़ कै स्वादिष्ट बाज़ी बि आपनौ स्वाद बास बिखेर्यान थाकी।
खाँदी-खाँदी बातै किस्सा रो बिह वाल दौर च़ौलान थाको।
घौराऐ बौडै मानुषौवै बि आपनौ-आपनौ वौक्त रिह दिवाली रिह वाल बातै लाई।
ज़ेतरा आमोरी गुलाम थेह ता आमोर रिह संस्कृती खुला बागुर कै हिलोरे  बौरदी थीह।
आँबाई ज़ातार, रीति-रिवाज़, गेत, नाच़ना, भौलौ बौरताव आपनौ बास प्रामाँदै थेह।
पर ज़ेतरा आज़ आमोरी आज़ाद भारौत कै बासठ बौराश रै फिरैदै हौयौ विरासौत लै कौठा कौरबै, दाचनाई ताईंयै प्रदेश कै कला, संस्कृति, काद अकादमी, काद विभाग, रेडियो, दूरदर्शन, मुलुक माटि सांस्कृतिक संगठन, हाज़ारौ कालाकार, साहित्यकार, केंद्र सारकार रै हैनै मुलुक उमक्रम काम कौरान सा।
करोडों रुपया बि हेनाए सांभाल-बौच़ाव कै खौर्च़ फिरान सा, तैबिह सांस्कृतिक सौहार्द आ परास्त रो वजूद कयूँ खौतौम फिरानस? 
आज़ हौयौ सुनच़ीनाई बातैस।
हौयौ ता ठीकस कि भौग्वान राम ता रामे थाके पर ताँबाई दिवाली मोमबत्ती ज़ातार बौनी।
मुला आज़ बि याद आछ़ानस किह हौसौ दिवाली एबै नाछ़ा।
खडपंच
बोलदै सा मास्टर मानुष बौन्यादै सा आ मानु्ष सामाज लै बौन्यादै सा।
ताँबै जुमला कै खरा होरसना रो मन मैरी नौज़ौर कै सिरिफ मास्टौर काशीराम
ज़ौ प्राईमरी सुकूल रै चौकीदार, च़ापरासी, डाकिया, मास्टौर आ हेडदमास्टौर सेब किछ़ थेह।
पालौम कै ज़ौर्मे, दाचुवे मास्टौर काशीराम सौच़िये काशीराज़ थेसा।
तेनै एक तीर्थ थेह।
ज़ुनियै बि च़ार बौराश कै तेना डेङै भोज़ खाओ, कौरुई, आमली मिठी गाली होरियै याँउवो, तेनै आज़ बौडै रुतबा कै पोछ़िंदै वाल घौमौनड सि बोल्दै सा, “आँबै मास्टौर काशीराम जी काछ़ै पौडैंदै सि कुन उछ़ाल काछ़ै नुवाँ।"
एक फौज़ी बाऊ, त्रौन बाई पेरै, एक बुवारी आ दुई द्यान-मौर्द आपु, हौयौए तेना पेरौ थेयो।
अंग्रेज़ौ रोह ज़ामाना रोह हौयौ प्राईमरी सुकूल मुलुक दुर एक ढौंकै गाश थेयो।
बौरगौत रोह चौखौट कै दोथीये पानियू रि दुई गौरी छ़ारिंदी थाकदी, ज़ासलै ज़ानी कुन भौरदौ थेयो, पर ज़ेतरा तेनै खाली फिरदै थे ता सुकूल कै छ़ुटी फिरदी थीह।
बौदी दियूस लागदेन तै छ़ुटी, बागुर-तूफान आछ़देन तै छ़ुटी, बौदी शेलौ फिरदेन तै छ़ुटी।
पुरौ बौराश कै सिरिफ कुल मिलायाईंदै च़ार महीनाए पौडाई फिरदी,पर ज़ेतरा रिज़ौल्ट निकुलदौ थेयो।
ता चौथी कक्षा कै कुन एक्कुम पा फैल फिरदौ थेयो।
आच़काली इम्तिकानौ कै वाल नौकौल कौराँदै सा तैबिह ज़ेतरा रिजैल्ट आछ़दौस। 
ता आधै फैल आ आधै रि कंपार्टमैंट थाकदिस।
कियै कुन सुकूल कै च़ार पांच़ छ़ोटु पास बि फिरदेन ता खुशी खुशीयै दौश दियूसाई छ़ुटी दिंदै सा।
बेच़ारै हौयौ प्राईमौरी सुकूल कै-
सेबे दौश प्राईमौरी सुकूल रोह एक ब्लैक बोर्ड, एक बाज़ुविंदी ज़ैई घौडी।
बस हौयौए हेनाई पुरी संपत्ती थीह।
भौरैंदै हुवाऐ या खाली थाकदै राच-दियूस चौखौट कैए आ बाकी सेब सामान छ़ुटी फिरिंदै दुई कोस मास्टौर जी रोह घौरै।
हौसौए ग्राँवाऐ छ़ोटू निंदै थेह आ दोथी आनदै थेह।
सुकूल रोह आपनौ भवन नेथेयो।
बस बौरगौद रिह लाऐ आ काच़ौ डाङगा ए सेब किछ़ थेयो।
भवन बौन्यानाई मैहनौत कुन कौरै थेयो?
तौदु काली पंच-पंचैतौ रोह रिवाज़ नेथेयो।
ग्राँवाऐ डोखराए कौज़िया आपुबे बेशिंदै सुलझाँदै थेह।
पंच सरपंच नाई च़ुन्याऐंदै ग्राँवाऐ मोहतबर ए हुँदै थे तेनै बि औनपौढ। 
कासी रोह औमनै सौमनै खौरौ फिरनाई हिम्मौत तेन कै नुहुँदी थीह।
आँ, ग्राँवै कै कुन नाई कुन खडपंच ज़ुरूर हुँदौ थेयो।
नाई आराऐंदै मैहमान; मौन्या नौमौन्या हाऊँ तैरौ मैहमान; ना खेलना ना खेलबै दिना।
हौयौ सेब हेनैए खडपंचौ रोह काम थाकदौ थेयो।
बौडै बोलदै, “कियै कुन ग्राँवै कै एक्कुम खडपंच ज़ौर्मदेन ता हौसौ ग्राँऔ ज़ीलै का उखरींदौ आ कियै कुन सुख शाँती वारौ घौरा खातै कै कुन खडपंच री लाऐ लागदेन ता हौसौ घौराई।” 
सौमज़ियौ कि सुकूल कै ज़ेती बि छ़ोटू पौडदै थेह सेबी कै सिरिफ एक एक पर हुँदौ।
हैनै मानुष मान्याऔ इलाका कै ग्रीबी बौढुईंदिस या ता ईंद्रा रिवाज़े नाईं।
आँ सेबी रोह मुडै कै शुकली गांधी टोफी ज़ुरूर थाकदी।
कामज़ोर छ़ोटू मास्टौर जी रोह सौमनै खौरै फिरदै थेह।
पुरी कक्षा रै छ़ोटू का एक एक थेपेरै।
ज़िद ज़िद कै कुन छ़ोटु हैनौ थेपेरै लाँदै किह आपी याद आछ़दी।
तेकाए मुडै कै टोफी लाना कुन बिह छ़ोटू स्वीनै बि निबिसरींदौ थेयो।
मास्टौर जी रिह घौरै कै हालौत ज़ानी कैनी थीह रोज़े
आला, मुढै कै लाला होर रिह काली गोल टोफी, कुरती आ जांघियाए खाँबै दौडयाईंदै
कौदु बि सुथान लाउविंदै सुकूल कै नाईं आए।
ज़ानी इलाकाए हैनौ कयौ शाईंदै तेना रांग कै रांग हिराउविंदै मानुषौवै साथ नाशना, बेशना, थाकना आ खाना-पिना बौरताव बौन्याओ थेयो।
दोथी ज़ेतरा सुकूल लागदौ ता कुन छ़ोटू पिपली, कुन हौल्दी कुन रेठौ कुन बैंगौन कुन खीर रि लोटरी कुन दैईं रो लोटकु आनिंदै मास्टौर जी रोह सौमनै खौरै फिरदै।
तेका तेनै बोलदै-नाशौ!
डेरै कै दिंदै आछ़ौ।
ज़ेतरा बिह वापौस आछ़दै ता तेनाए गाछ़ै या ओखार कै गुरु रौ एक डेलौ ज़ुरूर थाकदौ।
छ़ोटू वाल खुश फिरदै।
बोलदै “मास्टरनीयै दिनो।”
आपु नाखाँदै ब्याली घौरै निंदै।
एक दियूस क्रीब 2:00 बाज़ै डेङ आ बाज़ुवैंदै डुंगरू लै छौनछौनाँदा बलिया च़िठी दिंबै सुकुल आई पोछ़ो।
मास्टौर जी यै रोज़ाई गान डाक खोल्याई आ बानटी आ 4:00 बाज़ाई ठाईं कै 2:30 बाज़ै छ़ुटी की।
छ़ोटू पेरै देखो किह ना गौयनी, ना तूफान, ना दियूस पानियू रि एक गौरी बि एबी सेका भौरींदीस तै छ़ुटी कैयौ? 
पर मास्टौर जी लै कुन पुछ़ी सौकदौ थेयो।
एक गौरी काए सुकूल खाली फिरो। 
सेबियै ठुराउवे।
बलियाऐ बौरगौद रोह बोटै कै ज़ोटै च़िठी डोबा का च़िठी गारी, मोर लाई, ज़ोली कै बेज़ी आ हौसौ वि ठुरो।
मास्टौर जी यै चौखौट कै बेशिंदै एक कागली दुई-च़ार बेरे पौढो, कयौन सुनच़ुवो, घडी खिसै का गारी आ शाई, डेङ च़ँगो आ घौराई ठाईं कै सुकूल का 9 कोस दूर एक दुकान कै नाशी पोछ़े।
सेब इलाका रोह वाणिज्य-व्यापार, उदार-नौगौत सेब हेथे फिरदौ थेयो।
पांच़ सात दुकानौ, मिडिल सुकूल आ पौटवारी जी रोह घौर-दौफ्तौर, बस।
मास्टौर काशीराम जी लै सेबियै ज़ानदै थेह।
लौउठै-बौडै सेबियै तेना वाल
आदौर-मान कौरदै
आ दुकानदार उज़ुईंदै
हाथ जोडयाईंदै बेशबैलै बोलदौस।
हाइतै का पानियू रिह लोटरी गूरु रोह डेलौ दिनो आ बोलबै लागो”
गुरूजी!
ज़ानी आज़
कुन भौलौ मानछा मूँ देखो ज़ौ तुँबाऐ दौरशौन फिरे।
घौरै ता सेब ठीक सौ?
”मास्टौर जी बोलबै लागे, “बाकी ता सेब ठीकस पर मुला आज़ ज़ौल्दीस।
दौफ्तौर का तार आईंदिस, तेनोरियै कालै आमोर रोह सुकूल कै इंस्पैक्शौन कौरबैलै आछ़नास।
एक बेरै नुवाँ,सौ बेरै आछ़े च़ाईं।
मुला हौयौ बाताई किछ़ फिकौर नाईं, फिकोर मुला हौयौ बातै रिस 
कि मुकै सुथान नाईं।
कियै तेनोरी पुछ़देन किह तेरी सुथनी कियैस।
ता हाऊँ कयौ ज़ौवाब दीसू।
तेकाए तुँबै मुला एक सुथान रिह ताईंयै कापरा दियौ आ दौरज़ी लै बिह सिंउबैलै बोलौ।
हाऊँ आज़े सिंउविंदै आनसू।
लालाज़ीयै लेट नाईं कियो।
कापरा काटो, खातै कै बेठौंदौ दौरज़ी लै बोलो, “पैलै हेथलै सिंउवे।” 
बाकी काम शोठयाईंदै दौरज़ीयै बि लेट नाईं कियो 1 घांटा कैए सुथान सिँउवी टाल्याई।
दुई आना सिलाई दिनींदै सुथान च़ुँगी आ मास्टौर जी करीब राची कौ नौउ बाज़ै घौरै नाशी पोछ़े।
च़िलिम तांबाकूवै भौरिंदै दुई च़ार सुट्टा मारयाए ए थेह कि घौरवाली बोलबै लागी, “कियै लेट ए आछ़ना थेयो ता कुन छ़ोटू सिह बोली बेज़ना हुवेस।"
मास्टौर जी यै च़िलिम जुटदा जुटदाए सेब बातै शुनाई।
हौयौ सुन्च़ुविंदै कि कियै सुथान लामौ-लौउठौ नुँहुनौ च़ानौ, एकदौमे च़िलिम शोठयाई।
ओच़ोरै कै नाशिंदै सुथान लाउवो, ता कयौ शाना हौसौ ता क्रीब बाई भौरी लामौ थेयो।
मुलुक गाश गिशो, बानो पर किछ़ फाईदा नाईं फिरो। 
एबै?भूख चीश सेब फिरी।
पैली बेरै सुथान सिंउवी, आग लागी च़ाईं। 
हौयौ बि भौली नाईं सिंउविस।
मौने मौन कै रा-रा गाली दौरज़ी लै ग़ारी।
पर एबै गालीयै किछ़ नौबौना।
आधी राची कै एबै कुन नाशेस?
तैबिह दौरज़ी पौरेस कि नौपौरा।
मालया लै टोखाओ। 
“जुआण्डी! दौरज़ीयै सुथनी रोह सौत्यानाश कियौंदौस हेथलै पौंछा का बाई भौरी काटिंदै सेथ दोथी लाइनास।"
घौरवाली लै केतीये टोखाओ।
कियै तु हेथलै लाइना ज़ैई नौबवन्याई बोलदेन
ना ता हेथलै सिंउना किछ़े फाईदा नाईं।
दाडोबै बोलो, “सेब पेरा पेट भौरनास, हाऊँ सुथनी ठीक कौरूँ कि फुलका सिटाऊँ।
बोल कयौ कौरूँ?
हौयौ सुनच़ुविंदै कि हौयौ पाँच़ छ़ोटू रि यो लै कुन सौमज़्याएस-
मास्टौर जी यै बोलोस, “अच्छा,तु ठुर!
रोटी सिया आ कुन ओरिक लै गाश बेज़।
सन्ना: सेब ता एबी शीरी कै चौडिये थीह कि मास्टौर जी वाल प्यारै कौरी बौनदै लागे-सत्या बाउ! 
मैरी सुथान लै पौंछा का बाई भौरी नाप्याईंदै काटिंदै आ सिंऊ हौसौ हारामज़ादै हेथलै किछ़ बौदिये लामौ सिंउवौदौस।
बा हाऊँ ता गुडिया रि बौनेन बुनान सु।
मुका निसिंउविया।
तुँबै कुन ओरिक लै बोलौ।
हौयौ बोलिंदै सत्या हौसैए रोडै कै पार होरसीस।
मास्टौर जी पेरा ज़ौवाब शूनिंदै हारींबै ता हारुवे पर हौयौ सुनच़ुविंदै कि चलो बुवारी लै बोलसु तेसै मौना नौकौरनास,
बुवारी लै टोखाईंदै बोलो, “बुवारियौ! 
मैरी सुथान दौक लामी नाठिंदिस तै हेथलै पार का बाई भौरी नाप्याईंदै काटौ आ सेथौ।
बुवारी बोलबै लागी, “बा! 
हाऊँ बिस्तरा उछाँबै लागिंदी सु।
तेका ओखार मांज़नाए सा आ तेका मूड बि दुखानस।
हाऊँ कालै ठीक कौरसु।”
मास्टौर जी मौनै कै बोलबै लागे,“कालै,कालै ता मैरी ज़िंदगी रोह खास दियूस सा।
पर आज़,आज़ हौयौ पेरै लै कयौ फिरो?
गाछ़ै रोटी पानियू द्वाई सूर सेब किछ़ हाऊँ कौरानसु तै मुकसी आज़ हेन सेबी रोह बौरताव हैनौ कयूँस?”
महात्मा गाँधी रोह दुसरा रुख्स मास्टौर काशीरा जी लै हौयौ बाता किछ़ पौता नाईं कि हौयौ घौरा खातै कै कुनैन खडपंच या खडपंचनी रोह सारा लागौंदौ थेयो।
हौयौ पेराई एकता लै कुनैन खडपंच रि बुरी नौज़ौर लागिंदी थीह।
मानुषौ लै भौलौ बौनयाँदौ एक कालाकार आज़ आपनीये मूर्ती रोह हिसा बाज़ींदौ ज़ैऔ ज़ानान थेयो।
ज़ुनियै आपनी ज़िंदगीकै बौडै बौडै विद्वानौ, फिलौस्परौं, ज़िमिंदारौ, इंजीनियरौ आ नेता होर लै बौन्याओ थेयो हौसौ भौलौ कैऔ च़ुरुक बेशी सौकदौ थेयो?
हौदु हिम्मौत हारुई सौकदौ थेयो?
उज़ुवो दोरी उछाईं सुथान प्रामाई; हाथ भौरी नाप्याई; काटी; सिउनीयै कौरी उल्टौ सिधा सेथो; तय लाईंदै रेज़ु गाश टालयाई;
रोटी खाई आ सुते।
ज़ेतरा सेबियै पेट भौरिंदै खाऊ खाओ ता सत्तो लै ख्याल आओस,“ओ हो!
बाऐ सुथान ठीक कौरबैलै बोलो थेयो।
कियै हाऊँ सुतदेन ता तेनाई सुथान थाकेस।
कयूँ ना हाऊँ सुतनै का पैलै सुथान ठीक कौरिंदै आछ़सु?”
हौसौ ओच़ोरै कै नाठी कासी लै नाईं पुछ़ो ना मांगो,
सुथान च़ुँगी, हाथ भौरी नाप्याई, सेथिंदै तय लाईंदै हौतेथे दोरी गाश छ़ारिंदै पार आछ़िंदै सुती।
बुवारी ओखार धोवान थीस।
दाडोवै तातौ पानीयै कौरी आपनी रौडै धोई, सुतनाई ताईंयै ज़ेतरा बिस्तरा काछ़ै पोछ़ी।
आपनौ मौर्द लै सुतौंदौ देखिंदै ख्याल आओस।
ओच़ोरै कै नाठी सुथान च़ुँगी।
देखो नाईं च़ालो नाईं, शौं भौरी नाप्याओ, काटो, सेथिंदै ज़ियै थेयो हौतेथे छ़ारिंदै आई।
ओखार माँज़नै का मु्क्त फिरिंदै बुवारीयै हाईत्रा कौमरा रोह द्वार खोल्याओ आ सुती।
ज़ेतरा सेब पेरै सुते ता मास्टौर जी रि नींज खुलुई।
कौदु आपनौ पेरा बारे कै सुनच़ींदै कौदु आपनै आछ़दै कालै रोह बारे कै।
ज़ानी साब कयौ कयौ पुछ़सा?
चलो ज़ौ बि पुछ़सा, ज़ौवाब दिनौ।
बौदी का बौदी छ़ोटू पेरा इम्तेहान माँगसा।
मैरै सेब छ़ोटू लाएक सा, मुला किज़ी रि फिकौर?
दोथी उज़ुविंदै ग्राँवाए पांच़-सात सुकूल कै 10:00 बाज़ै पोछ़नाई ताईंयै बोलसी।
दुई च़ार दोरी पौरी बि कौठा कौरिंदै निंनौ।
एक्कुम कुर्सी रोह इंतज़ाम कौरना खोमाएस, तेकाए साब लै बेशासी।
हौयौ कुर्सी रि एक बाजू बि नाईं आ पार वारी फौन्टी बि कामज़ोरस।
ज़ानी साब केति मौटै सा।
खैर बौडै औफसौर सा, मौटै ता हूसाए।
चलो हौयौ बि फिरेस।
च़ार पांच़ मानछाई रोटी? 
चलो हौसौ ता ईंयौ घौरैए बौनेस।
सा ता पेरै कामाए नाई पर दोथी दौबर्यानौ तै आपुबे सिधा फिरसा।
घोराई ताईंयै खौर रिह ज़ुरूरौत खोमाएस।
क्रोंके रि ड्यूटी लानौ, कियै हौसौ कियैका इंतज़ाम कौरेस।
तेका हौयौए ताना बाना कै तेनलै नीज आईस।
दोथी-दोथीये बुवारी उज़ुई।
हाथ मूँह दोईंदै राची रिह ज़ौमिंदी दैईं लै फिरानाई ताईंयै घौरी च़ुँगी आ बौडै ओखार कै बेज़बै लागी।
तेकाए मास्टौर जी रोह कौडौक आखार आओस-
“आज़ दैईं रिह ज़ुरूरौतस हेथलै निमिशाओवे ना हाईतै बाऐ साफ-साफाई औबौल ढ़ाँगै कौरौ।"
आ आज़ पांच़ सात बौडै औफसौर आछ़सा तेनाई ताईंयै रोटी पानीयू रोह भौलौ इंतज़ाम कौरोए।”
हेती बोलिंदै तेनै बाऐ निकले।
दाडो बि उज़ुई खाली घौरी च़ुँगी आ पानीयू रिह ताईंयै नाठी।
शेओराई कौडौक आखार शूनिंदै तार का सुथनी च़ुँगी, देखो नाईं, च़ालो नाईं।
दोरी गाश छ़ारी शौं भौरी नाप्याई, काटी सेथिंदै तय लाई आ पार आछ़िंदै हींज़बै लागी।
सेब पेरै आपनौ आपनौ कामै कै व्यौस्त फिरे।
मास्टौर जी कौदै हाईतै आछ़दै कौदु बाऐ नाशदै।
दुईये लौउठी बाई पेरै दुई-दुई हार बौन्याईंदै खूँटी कै ज़ोटै बेज़े।
मास्टौर जी यै याँउवी दोउवी कुरती लाउवे आ सुथनी बेज़बै लागे ता सुनच़ुवेसा कियै एबिये लाउविंदै ता कि़छ़ दाग दौब्बा लागेस।
टोफी लाउवे, तय लागिंदी सुथान लै कालै गाश छ़ारी।
नाशबै लागे ता घौरै वारै लै बोलोस, “रोटी औबौल ढाँगै कौरी बौन्याओवे, आज़ मैरै बौडै हाकम आछ़सा।”
मास्टौर जी सुकूल नाशी पोछ़े,मैहंदडू (एक बालाङ) रिह बुवारै कौरी छ़ोटु पेर का फिंदरे हेंज़बै टालयाओ।
ज़ेतरा साब आछ़सा ता एक दौम खौरै फिरिंदू जै हिंद बोलनास।
कियै किछ़ सवाल पुछ़देन ता नौडौरिंदै ज़ौवाब दियोए।
कियै तुमोरी तेनाए सवालौ रोह ज़ौवाब दिंदेन ता तेनै वाल खुश फिरसा।
हुई सौकदौस खुश फिरिंदै सुकूलाई बिल्डिंग बौन्याना ऐलान कौरी नाशसा।
हेती कै पांच़-दौत खास मानुष बि आछ़िंदै दोरी गाश बेठे।
कयौ पौता लाँबौरदार बि आछ़ेस हेथाई ताईंयै सुकूलाई कुर्सी बोटै पार तेनाई ताईंयै छ़ारी।
एबि मास्टौर जी छ़ोटू पेर लै सौमज़्याने थेसा
कि दारा-दारा क्रोंकेयै आछ़िंदै बोलोस, “तुँबै हौयौए बातै कौरान सौ।”
मास्टौर जी यै बोलोस, “आमोरी त्यार सी।
हाऊँ एबि सुथान लाईसु आ साबाए स्वागौत रि ताईंयै नाशुँगै।
तेनै तय लागौंदी सुथान तोलाई, टालयाई ता छ़ोटू सेमेत सेबे मानुषौ खीं-खी कौरिंदै हासबै लागे।
ज़ेतरा तेनै पार बिलै लै शाओ ता कयौ शाना?
ना हौसौ सुथान, ना हौसौ जांघिया,
ना ए हौसौ निहंगो रोह कच्छैरा।
ज़ुन गुरूजीयै औबौल सामाज लै बौनयानास।
ज़ुनियै राष्ट्र लै औबौल किसान, शूरवीर योद्धा, सामाज सुधार्यांदै आ वैज्ञानिक दिनाऐ सा।
तियूँलै आज़ हैलै खडपंचो रि मैरबानीयै केती ज़िलील सौर्मिंदा फिरना खोमाओ।
मास्टौर जी रिह आखी का पानियू रिह दुई लकीर पिन्च़ै का टिपकांदा, नाँगै ज़ानु लै रुज़ादा, रौडै कै नाशी पोछ़ी।
तेनै सिरिफ हेति बोलो, “मैरी ज़िंदगी शायद मैरी ताईंयै नाईं।
नौउवी किसौमै सिऊंविंदी सेथान लै फोईंदै तय लाई चौखौट कै उछाईंदी दोरी पार छ़ारी आ बोलोस, “हाँडौ!" 
नाशुँगै, साभ रोह स्वागौत कौरुँगै। 
बौरसात रै दियूस थेह।
आसमान कै घौनै बादौल ईंयेत हौतेत दौडयाईयान थेह।
बिज़ुल रोह गुरगुराना काल्ज़ौ लै च़ीरान थीह।
तूफानै लौउठै-मौटै बोट माटी लै छ़ुवान थेह।
सांत वातावरण डौरना ज़ैऔ बौनो थेयो।
ग्वालै आपनै सेमचेन, बेरी, बाकरी लै गिनुविंदै घौरै बिलै लै दौड्याईयान थेह। 
च़ौरखी,जाङगली ज़ानवौरौ बि छ़ोटू होर लै नींदै आपनै-आपनै घौंसला, रैनबौसेरा कै आसरा रिह ताईंयै उडयाउविंदै-लाँगौट बेज़िंदै ठुराइयान थेह।
ज़ानी केतरा आसमान माटी लै छ़ुवा
बौडौए डौरना ज़ैऔ मौसौम बवनो थेयो।
एक शल्टौ-शालटी रोह ज़ोरा आपनै त्रौन च़ेलै लै गिनुविंदै गौयनी का
बौच़ना उपाय कौरान थेयो।
औटौकनाई ताईंयै, आसरा रिह ताईंयै कुन औबौल ज़ागा नेदेखियान थेयो।
अचानौक शालटी लै सौमनै एक डाबार देखुई ज़िज़ीकै बेरी, कुकुर, ज़ाङगली ज़ानवौरौ रै हारकै देखिंदै शालटौवै बोलोस, “मैरी भाग्यवान!" 
बौडी गौलती फिरी।
ताँबै ता कुनैन ब्रागा घौरै आऐसी।
कियै हौसौ कियै आछ़देन ता तामोरी सेबियैए बिन मौतै मौरसी।
खैर, तामोरियै ता ज़िंदगी कै मुलुक खाओ पियो।
कियै हौसौ एबि आछ़ेस ता तामोरियै ता आपनी ज़िंदगी आदा पौना ज़िउविंदिस
पर हौयौ च़ेलै पेरा कयौ बौनेस?
शाल्टियै बोलोस, “कियै हौयौ बातै हुँदेन ता छ़ोईं कौरौ।
ठुराईयौ ईंयेत का!
बाऐ रुज़िंदै बौदी का बौदी ब्याज़ीसी।
ईंदै थाकदेन तामोर रै हारकै बि नौबौच़ा।
छ़ोईं कौरौ।
शाल्टी पेरै ज़ेतरा डाबार रोह द्वारै कै पोछ़े ता कयौ शाना, सौमनै ब्राग बि आपनी डाबार बिलै लैए आछ़ान थेयो।
शाल्टौवै बोलोस, “मौरी नाठे!”
शाल्टियै बोलो, “कयौ फिरो, फिरो कयौ?”
“पोरेत शा सौमनै, ब्राग ता ईंयेते आछ़ानस, एबै कयौ फिरेस?”
“फिरेस कयौ, एबै हाईतै बि मौत आ बाऐ बि मौत।"
शाल्टियै बोलोस, “जी!" 
कियै मौरनाए हुँदेन सेबियै कौठाए मौरनौ।
हाडौ! वापौस हाडौ हाईतै लै।
सेबीयै हाईतै ठिराउवे।
शाल्टौ-शाल्टी डौरैंदै द्वारै बिलै टौकटौकी लाईंदै शाँदै लागे आ सेबे च़ेलै नौडौरिंदै यो रोह खीर जुटबै लागे।
अचानौक शाल्टौवै बोलोस, “भाग्यवान!" 
स्यानै बोलदैसा एकता कै वाल ताकौत थाकदिस।
ब्राग एक आ ताँबै पुरै छ़ौ।
आपनी एकता नौकौरा किछ़?
कयौ तै। 
तामोर रिह एकताऐ कयौ कौरना, ज़ौ किछ़ कौरनास गाश वारैए कौरनास।
"भाग्यवान! गाश वारै नौकौरनास, एबै ता ज़ौ बि कौरनास हौयौ ब्रागैए कौरनास।”
“आँ, मुला एक तरकीब आईस,
कियै तुँबै नौडौरिंदै मैरौ सात दिंदेन ता शायौद किछ़ बौनी सौकदौस।
“हौसौ कयौ?
शाल्टौवै शाल्टी रोह कानू कै कयौन बोलोस।
शाल्टियै ईङमाए च़ेलै रोह कानै कै खुसपुसाओस।
हेती कै ब्राग द्वारै कै आओआ हाईतै खुसुर-फुसुर शूनिंदय ब्रागै गुर्राओस।
बोलोस, “हाईतै कुनस?”
सेब शाल्टी पेरै एक आखार कै बोलोस, “बाऐ कुनस?” 
ब्राग फिरी गुर्रानोस, “हाऊँ हौयौ ज़ाङगल रोह राज़ा सु।
तु मैरौ घौरै हाईतै कुन सै?
शालटी पेरै पुरी ताकौतै कौरी बोलोस, “आमोरी हौयौ ज़ाङगालै ढाई ब्राग सी।"
हाईतै आऐ एबियै पौता च़ौलेस ताऊँलै कि हाईतै कुनस।”
ब्राग डौरो, हाईतै हाऐ शाँदौ लागो सुनच़ींबै लागो, “मैरौ घौरै हाईतै आछ़ी बेशना, मुला डौराना, दौबर्याना।
हौयौ कुन ज़िगौर वाराऐ काम हुई सौकदौस।
हौयौ ज़ुरूर ढाई ब्रागे हुवेस, लौउठौ-मौटौ ज़ानवौर ब्रागा घौरै आछ़नाई हिम्मौत नौकौरी सौकदौस। 
पोरू फिर ईंयेत का हियूँसी पांगा कयूँ कौरना।
हौयौ सुनच़ुविंदै ब्राग ज़ुन रौडै कौरी हाईतै आओ थेयो, हौसैए रौडै कौरी वापौस पोरू फिरो।
शाल्टी पेरौ वाल खुश फिरोस, मुसीबौत टौली।
साबित फिरो कि एकता कैए बौडी ताकौत थाकदिस।
भौग्वान रिह बौडी कृपास।
स्याना बोलना सौच़ साबित फिरो कि एकता थाकदिस
ज़ेतरा ब्राग ज़ाङगाल बिलै वापौस फिरो ता सौमनै ढ़ंकै कै एक हो आ गिदौर देखुवोस
ब्रागै बोलोस, “अरे! तु ईंयेत कयूँ बेठौंदौ सै?"
ठुराईयौ ईंयेत का,
ईंयेत आज़ कुनैन ओरिक ब्राग आऔंदौस।
हौतयूँवै तैरै हारकै बि च़ाबी नाशनास, ठुर ईंयेत का।”
गिदौर वाल हासिंद बोलदौ लागो, “भौलौ मानुष ईंयेत कुने ढाई ब्राग नाई।"
ईंयेत मैरौए एक शाल्टौ भाई आपनै पेरै सि तैरौ घौरै हाईतै मौज़ा कौरानस।
कियै ताऊँलै विश्वास नुहुँदेन ता हाईतै नाशिंदै शाऔ।
ब्रागै बोलोस, “तू वाल च़ालाक धोखा दिंदौ ज़ानवौरस।"
मुला ढाई ब्राग का मौरवाना च़ाईंदै सै।
हाऊँ ज़ानदौ सु तैरी सिकीमौं।
गिदौरै बोलोस, “मुला तैरी कौसौम हाऊँ आरी नोबोलदौ सु।”
ब्रागै बोलोस, “कियै हौयौ बातै हुँदेन ता हैयौ कौर भाई तु ईङमाए हाँड आ हाऊँ ताऊँ पिछ़ाँए आछ़सु।
‘ठीकस।’ 
शाल्टी ईङमाए ईङमाए ब्राग पिछ़ाएँ।
ज़ेतरा दुईये डाबार रोह मुडै काछ़ै पोछ़े ता ब्राग खौरौ फिरो बोलबै लागो, “शा सौंगी तैरौ किछ़ विश्वास नाईं।"
तु कौदु बि मैरौ आ आपु ठुरे तेकाए ईंयौ रेज़ आपनौ क्यारै कै बान आईक मूड हाऊँ आपनौ क्यारै कै बानसु कियै हौसौ ढाई ब्राग निकिलदेन ता मुकसी तैरौ बि कल्यान फिरेस।”
शाल्टौवै बोलोस, “ठीकस।”
दुईये ए आपनौ-आपनौ क्यारै कै रेज़ बानी।
शाल्टौ शाल्टीयै ज़ेतरा बाऐ हौयौ सेब देखो ता तेनै वाल डौरिंदै बोलदै लागे, “एबै तामोरी नौबौच़ीं।"
घौरा भेदी लांका फुच़ाएस।
एबै ज़ेतरा आपनौए भाई ब्राग लै गिनुविंदै आछ़ानस, ता भौलौ कयौ तौरीका फिरेस?
एबै कयौ बौनेस?
एबै बौच़ी नोबोलीं, एबै ता आपनौए भाई जैचौंद बौनौंदौस।
शाल्टियै बोलोस, “किछ़ ता मौत सौमनै आछ़देन ता दिमाग काम कौरना बौनद कौरदौस।"
आँ, आख्री बेरै किछ़ ता सुनच़ियू।
आख्री दांव मारी शाउँगै।
कियै लागदेन ता वाल औबौल, कियै नाई लागो ता मौत ता साए।
शाल्टौवै फिरी शाल्टी रोह कानै कै खुसपुसाओ आ आछ़दी मुसीबौत रोह मुकाबला कौरनाई ताईंयै त्यार फिरे।
ज़ेतरा ब्राग सिह शाल्टौ डाबार रोह मूँह कै पोछ़े ता शाल्टीयै च़ेलै लै ज़ोर-ज़ोरीयै थेपेरै दिना शुरू कियो।
च़ेलै एक सुर कै रुँबै लागे ता शाल्टौवै बोलो, “ढाई ब्रागनी! हौयै च़ेलै कयूँ रुवान सा?"
माराज! 
हेनोरलै बोख लागिंदिस तेकाए रुवान सा।
कियै बोख लागिंदी हुँदेन बेरी-बाकरी, कुकुर, फो रोह मुलुक मासाऊँ सा, हेनलै खायाऔ।
शाल्टीयै बोलो, “माराज ढाई शेरू बोलान सा, आमोर लै गाँदलुवौंदौ मासाऊँ नाखानास।
आमोर लै ताज़ा आ ज़ियूँदौ मासाऊँ च़ानास।
ठीकस, ज़िंदा मासाऊँ बि आछ़ानस।
मैईंयै आपनौ भाई लै ज़ाङगाल कै बेज़ौंदौस हौसौ एक ब्रागै लै बानिंदै आनानस, एबी पोछ़दैसा।
बाऐ ज़ेतरा ब्रागै हौयौ बातै शूनी, ता हौतयूँवै ना ओरू शाओ ना पोरू।
लाँगौट बेज़दा ज़ाङगाल कै नाशिंदै साँस गारी।
रेज़ु कै बानौंदौ शाल्टौ डौसौक लागदा, झ़ाटै-काँडै कै फौसदा ज़ेतरा ब्राग रिह ज़ाङगाल कै पोछ़ो।
ता छ़ोलैंदै आऊ रिह गान खाल्लौ नुहुँदौ लाश ज़ैऔबे थेयो।
जैचौंदौ, दगाबाज़ौ, विश्वातघाती होर रोह हौयौए हौशौर फिरदौस।
स्यानै ठीके बोलदै सा, “एकता कै बौडी ताकौत थाकदिस। 
तौबदीरै तौकदीर आ बि बौदी च़ौमौकदिस।
पीतौल रिह च़िलिम
ब्राहमनौ रै रौसीला ए ज़ेतरा दौसवी रोह इम्तान पास कियो ता सारौ ग्राँऔवै खुशी मौनयाई, कयूँकी रौसीला ग्राऔ रोह पैला छ़ोटै थेयो ज़ुनियै दौश पास की थीह। 
आज़ सेका कुन बि छ़ोटु आठुई का गाश नाशी नाई बोलो थेयो।
आठुई पास बि सिरिफ त्रौन छ़ोटु थेह।
हरज़ौनौ रोह जुगनू, ज़हीरौ रोह तोता आ राजपूत होर रोह निहाला।
रसीला रह बा बिहारी ब्राह्मन नाई थाकौंदौ थेयो।
गातों ब्राह्मनीयै आपनौ इखे बाऊ रसीला लै बौडी इछ़ाए कौरी पौडाओ लिखाओ थेयो।
डोखरै-शारै बेच़िंदै दौसवी पास कौराई।
हौयौ सुनच़ुविंदै कि मैरौ बाऊ दौश पौढिंदै बौडौ साब बौनेस, मुलुक रुपया काम्याएस आ बि डोखरै लौईंदै ब्रानडा वारौ घौर बौन्याईंदै प्लेट चौडासी।
हौयौए ताना-बाना कै मौन लै उलजाईंदै गातो देवी देओ रोह धूना ज़ालाँबै लागी। 
रसीला रि ज़ौनौम कुंडली लै पौंडित ग्रोक्च़ काछ़ै देखान नाशेस, “शाऔवी पौंडित ज़ी! 
मैरौ बाउ लै नुकरी केतरा पौरेस?
ज़ौनौम कुंडली रोह चौक्कौर कै गाऔ रि चापली बाज़ुई।
नुकरी लोरींदा रसीला रिह फैनी दौली।
ज़ानी हौयौ ज़ौनौम कुंडली कुन गौरी कै बौनिंदिस।
या रसीला रोह भाग कैए हौयौ लिखौंदौस।
च़ार बौराश बीतिंदै बि तियूँलै नुकरी नाईं पौरी।
गातो रि फिकौर दिना का दिन बौडींदी लागी।
रसीला घौराए हालौत लै देखिंदै हीशौंदौ-हीशौंदौ थाकबै लागो। 
नुकरी नौपौरना गौम यो बाऊ
रसीला रोह हिसा कै दाखै थीसा। 
रसीला घौराऐ हालातौ लै
हाईतै ए हाईतै चौपौरदौ लागो।
बौटवारै रोह कसोरी, ज़हीरो रोह तोतू मुंबई नाठे थे आ तेनाए पच्चीस-पच्चीस रुपया रै मनीआर्डर घौरै वारै लै आए थेह।
हरीजनो रोह जुगनू फौज़ कै बौरती फिरींदै पैली छ़ुटी कै घौरै आओ थेयो।
दोथी ब्याली बौडै-बौडै आला बेज़िंदै, टौक-टौक कौरदा ग्रावाए मानुषौ काछ़ै आछ़ान-नाशान वाह-वाह शूनदौ आ वाल खुश थाकदौ।
तेतरा रसीला रोह मौन कौरदौ कि ग्राँऔ शोठयाईंदै दूर ठुरी थाकेस।
ग्राँवाए लौउठै बौडै रसीला लै चौपौरिंदै बोलदै, “रसीले!"
अरे, तु बि कियै नुकरी कौर एबै।
आपनी यो रोह मुडै गाश केतरा सेका रोटी खासै?
एबै किछ़ धाँधा कौर।
हौसौ डुगी साँस गिशींदै च़ुच़्च़ुटा घौरै आछ़दौ आ च़ोरुविंदै मुलुक रुँदौ।
नुकरी लै लोरीनै कै रसीला दोथी-दोथी घौरै का निकिलदौ आ ब्याली फिरदा घौरै वापौस आछ़दौ।
यो पुछ़दी, “बौनो किछ़?” 
रसीला आखी का दुई बूँद पिनच़ै कै टिपकाँदा टिपकाँदा किछ़ नोबोलिंदै हाईतै नाशिंदै सुतदौ।
रसीला रि यो रुँदी, रसीला घुट-घट नाशदौ।
कुन ज़ानै थेयो ग्राँवा सेबका बौदी पौढ़ौंदौ रसीला आ तियूँरी यो गातो फांको रोह सहारा ए कौरी दियूस राच काट्यान थेह।
कौदु एक वौक्त रोटी पौरदी कौदु दुई वौक्त बि फाके लागदै।
एक दियूस त्रौन दियूसाई बोखी चिशी गातो दोथिये रसीला लै बोलबै लागी, “बाऊ उज़ियू!" 
नाशिंदै आपनौ मामा का 5 किलो छ़ालिया रोह च़िकास आन। 
रसीला सुतदी-सुतदी बोलदौ लागो, “यो!" 
आज़ मुका नाहाँडियानस मैरौ मूड दुखानस आ सारी डे दुखानस, ज़ानी बुखार आऔंदौस, हाऊँ हीज़ आज़ सेका रसीला शूरींदै वापौस घौरै नाईं आओ।
ज़ानी हौसौ ईंयौ दुनिया कै सा बि कि नाशिंदै आनसू।
रोशै भौरुविंदी गातो बिज़ुल ज़ैई च़ौमकी, “ग्राँवाए सेब छ़ोटू नुकरी कौरानसा, हरिजनौ रोह जुगनू बि आठ पौडिंदै फौज़ कै बौरती फिरो आ ईंयौ बौला बौलाद, दौश पौडिंदै बि बिस्तरा कै तेल्छ़ौस। 
हियूँलै नुकरी कौरबैलै मौतस आईक बेरै शाँगै कै औटकी आ ज़ोर ज़ोरियै रुँबै लागी।
रुँदी-रुँदी ज़ानी बाऊँ लै कयौ-कयौ बोली दिनो।
रसीला ए ख्यालै ज़ैऔ बोलो, “यो नुकरी पौरदेन कौरसू, कियै नाशी थाकूआ?”
रोशै भौरुविंदी योवै बोलो, “जुगनू आठ पौढ़ौ तियूँलै शा, तु दौश पौढ़ौंदौसै तै तु कयूँ बौरती निफीरानसै?”
“यो! तु नौसौमौज़दिसै हेत पौडाई लिखाई रोह सवाल नाईं।"
हेत ग्रीबी रोह सवालस। 
हौसौ ज़ातियै हौरिज़ौनस।
तेकाए तियूँलै नुकरी पौरी।
यो! तु नाज़ानदिसै, हौरिज़ौन ग्रीब मानुष थाकदै तेकाए" बीच़ कैए गातोवै रोक्याओ, “हारामज़ादा! 
तु कियै का सेठ सै?
"आज़ चौथा दियूस स फाके मारयाँदा, बाकि ता सेब ग्राँवै कै सेबी रौ घौरै दुई वौक्त चुला ज़ौलानसा।”
गातो उज़ुई, हाईतै का एक खाली ज़ोली रेज़ सि बानो आ डुँगे रौडै आखी कुश्दा-कुश्दा घौरै का ठुरी।
यो ओह रुना रसीला लै माखे लागोस।
तियूँरौ बुखार द्वाई नाखाईंदैए होरसो।
हौसौ उज़ुवो आ घौराई कुंडी लाईंदै नाशदौ लागो।
ब्याली लै च़िक्साई ज़ोली गिनुविंदै गातो घौरै पोछ़ी ता रसीला लै नेदेखिंदै तेसा ज़िवा डौमखुवो।
“ज़ानी बाऊ मैरी कौरुई बातै शूनिंदै कियै नाठो?”
घौराई बीती कै ज़ोली छ़ारिंदै रुँबै लागी।
हेती कै रसीला हासदा-हासदा खातै कै कियै पोछ़ो।
यो रि रौडै शौटिंदै बोलदौ लागो, “यो!" 
हाऊँ एबै ताऊँलै थाकबै निदियूँ, मुला कालै नुकरी पौरेस।
ईंयौ शा च़िठी।
यो वै आखी कुशिंदै सेब बातै पुछ़ी।
रसीला ए बोलो, “यो! कालै शहर कै पुलिसाई बौरतीस।
दुई रा छ़ोटू छ़ारनाएसा, मुला बि बौरती रिह ताईंयै च़िठी आईंदिस।
फिरी कयौ थेयो योवै आग ज़ालाई।
चिलिमची कै आँगार बेज़िंदै, धार वाराई ताईंयै धूप ज़ालाओ, इछ़ा माँगी, “बाबा!" 
कियै मैरौ बाऊ लै नुकरी पौरेस ता तैरौ नाऔ कै पाँच़ छ़ोटी पेर लै रोटी खायासू।
शहर नाशनाई ताईंयै क्राया बि लागना थेयो।
योवै सुनच़ुविंदै कि कासी ला एक नौउवौ रातौ पैसा बि नौपौरा, हाईतै का स्यानै दिनिंदी एखली निशानी पितौलाई च़िलिम गारी। 
आ साठ रुपया रि च़िलिम लै 16 रुपया लै ग्राँवाऐ साहूकार लै दिनी।
कालै दोथीये छ़ालिया रि रोटी, आम रोह आचार छ़ारिंदै साँफी लै बानिंदै बाऊ रोह हाथै कै दिनिंदै बोलोस, “नाश बाऊ!” यो रि रौडै छ़ुईंदै रसीला घौरै का नाठो।
शहर नाशी पोछ़ो, देखो बौडै मैदान कै तंबू लागैंदैसा।
ज़ानी किंदराऐ छ़ोटू आऐंदैसा। 
गाछ़ै फोईंदै ईंयेत पोरेत दंड
उठक-बैठक मारयाई, किछ़ पौता नौच़ौला कि कुन ब्राह्मौनस आ कुन हौरिज़ौन? 
सेबियै एक ज़ै।
“ज़ानी ग्राँवै कै तामोरी कैयौ रुवाँदैसी कि ईंयौ बटवारा छ़ोटूस,ईंयौ डुमनै, छ़िम्बौ रै छ़ोटुसा।”
मौनै कै हौयौ सुनच़ींदा सुनच़ींदा रसीलाए आपनै गाछ़ै फोंए आ खिसै का च़िठी गारिंदै साब लै देखाईंदै एक लाईन कै नाशी खौरौ फिरो।
पूछ़ताछ, नाप-नापाई, तोल-तुलाई शुरू फिरी।
ज़ेतरा रसीला रि बारी आई ता रसीला सिदा खौरौ फिर हैऔ लागेस ज़ैऔ कुन मुलदौ रोह पिंज़ार हुवेस, हारकै सि खाल्लौ रोह सिवा तियूँरो डेई कै मासाऊँ रि पातली परत बि निथी।
साबै छ़ाती नाप्याई, गाश का पार सेका ऩौज़ौर दौडयाई आ रसीला लै लाईन का बाऐ गारी बेज़ो।
रसीला रुँदौ लागो।
साब रै रौडै कै शौटिंदै बोलदौ लागो। 
“साब जी! मैईंयै दौसुई पास कींदिस,मुला बौरती कौरौ।”
साबै बोलो, “बाऊ ठीकस तैईंयै दौसुई पास कींदिस, तु हैयौ कौर घौरै नाशिंदै किछ़ खौ पियू आ आपनी सेहौत बौनया, तेका आछ़े।”
“साब जी! कियै घौरै किछ़ खाँबै पिंबैलै हुँदेन ता हाऊँ आज़ ईंयेत कयूँ आछ़ै थेयो।”
हौयौ बोलिंदै तियूँवै आपनै गाछ़ै च़ुँगे, आ ज़ानी कियै ठुरो?
आज़ सेका रसीला शूरिंदै वापौस घौरै नाईं आओ।
ज़ानी हौसौ ईंयौ सानसार कै सा बि कि
शादी का पिछ़ु हँस-हंसनी रोह शारो जोडा हनीमून मौनयानाई ताईंयै कुनैन ढ़ौकै वारौ प्रदेश रोह शारो ज़ागा कै नाठो।
एक दियूस ब्यालकौ वौक्त दुईये त्यार फिरिंदै शहर लै निकलेसा।
उडयाईंदा उडयाईंदा दूर कुनैन मानुष नुहूँदौ ज़ागा रोह गाश ज़ेतरा पोछ़े ता हंसनीयै बोलोस, “शूनौई ईंयौ पार कुन साईं ज़ागास?" 
उज़ाड बियाबान इलाका, ना कुन ग्राँऔ ना कुन घौर, टूटा-फूटा घौराऐ खंडर, मानुष ज़िंदगी रोह कुछ़ नामोनिशाने नाईं।
“अरी! सेब ज़ागा शारो नाथकदै हूसा।"
कियै-कियै हैनै ज़ागा बि थाकदै, ज़ियै उज़ींबै बेशबै ज़िवा नौकौरदौ, ज़िज़ि रै मुलुक कारण हुई सौकदै सा।
तैईंयै हौयौ गुरुङमाउविंदी ज़ागा कै कयौ कौरनास?
"हाँड ईङमाए नाशुँगै ईङमाए आ बि शारो ज़ागा सा।”
हंसिनीयै बोलोस, “नुवाँ जी, पैलै बोलौ हेती डौरना आ गुरुङमाउवौंदौ इलाका मैईंयै पैलै कौदुबे नाईँ देखौंदौस।"
वाल बेरूखा ज़ैई ज़ागा सा।”
हंसै बोलोस, “भाग्यवान ज़ियै हौसै मानुषौ रोह डेरौ हुवेस हौतेथ किछ़ नौबौच़दौस।
सेब किछ़ उजौडदौस।
स्यानै बि बोलदै सा ज़ियै हौसै मानुषौ रोह डेरौ, हौतेत ना तैरौ ना मैरौ।
तु देखदी नाईं, हौसौ बौरगौद रोह ज़िज़ौर-पिंज़ौर बोट।
हौतेत कै केती बूँगू बेठैंदैसा। 
बस हेनाई ये मैरबानीयै हौयौ सेब ग्राँऔ उजडो।
किछ़ घौर नाईं, कुन मानुष नाईं।
बस घौराऐ सिरिफ खंडहर ए देखियानसा।
एक हौयौए बौर रोह बोट बौच़ौंदौस।
जिज़िकै हेना डेरौस।
बौर कै बेठैंदै तेनोरियै ज़ेतरा हंस हंसिनी रि बातै शूनी ता तेनै वाल रोशै कै आए।
सेबियै कौठा फिरिंदै तेनलै हमला कौरिंदै हंसिनी रोह अपहौरौन कियो आ हंस लै लौसी-जेकींदै हौतेत का खेदाओ।
हंस वाल रूनो, गिरगिराओस, माफी माँगी पर तेन कै हौतयूँरोह रुना-धोना कुछ़ औसौर नाईं फिरो।
तेनोरी रोह रोश्याल्लौ बौरताव रोह सौमनै तियूँरी एक नाईं च़ौली।
हंस द्यानी रोह दुख कै बौर रोह बोट रोह फिंदरे शूरान थाकदौ थेयो।
कयौ कौरा, कयौ नौकौरा, तियूँलै किछ़ सौमौज़ नाछ़ा।
सुनच़ींदौ हनीमून मौन्यानाई ताईंयै घौरै का दूर शारे द्यानी लै नींदै नाशना किछ़ औकौल निथी।
पर ज़ौ बितना तेथ लै कुन टालयाई सौकदौसौ बौलौ?
शाँदुवौंदौ हंसै एक दियूस पोडोसी ग्राँवाई पंचैत रोह सौमनै गुहार लाई आपनी सेब कोथ्या शुनाई आ इंसाफ रह ताईंय बूँगू रोह बाडे कै नाशनाई ताईंयै तेनलै त्यार कियोस।
पंचैत आई, तेनोरियै पंचैत रोह वाल मान आदौर कियो।
हंस बिह पंचैत रोह सौमनै आछ़िंदै बेठो।
बूँगू बिह आपनै मिखिया सिह पंचैत रोह सौमनै हाथ जोडयाईंदै खौरै फिरे।
पौरदानै सेबी लै बेशबैलै आ हंस लै आपनी बातै छ़ारबैलै बोलो।
हंसै आपुसी बीतिंदी सेब बातै शुनाई।
बोलोस, “माराज हाऊँ आ मैरी द्यानी ब्याली रोह वौक्त सैर कौरबैलै निकले थेह।"
ज़ेतरा ईंयेत पोछ़े ता हौसौ मानुषौवै आमोर गाश हामला की दिनो।
मुला बुरी ढाँगै लौसौ-च़ेको आ मैरी द्यानी लै पाकरिंदै नियो।
हौतेससी बि वाल धाक्का-मुक्की की।
मैरी विनतीस कि पंचैत मैरी द्यानी लै हेना बौश का गारे मुला इंसाफ दिये बस मैरी हौयौए प्रार्थनास।
पंचैतै तेनोर का पुछ़ो।
तेनोरियै बोलोस, “ज़नाब! 
इंदै हैनी बातै ना ता बितिंदिस आ ना ए आमोरियै हियूँरी द्यानी लै च़ोरी, ना ए आमोरियै हियूँलै लौसी च़ेकौंदौस।
औं ईंयौ साँभाल्या आपनी हँसिनी। 
आमोरियै हेसलै हेती दियूस बौऐन ज़ानिंदै आपु काछ़ै छ़ारो थेयो।
हौयौ सेब अपहरौन रोह नाटौक आमोरियै ताऊँलै सौबौक शिखानाई ताईंयै रौच़ाओ थेयो। 
कयूँकी तैईंयै नुसुनच़ुईंदैए आमोर गाश इल्ज़ाम लाओ थेयो। 
कि बूँगू होर रोह कारौनै ईंयौ ग्राँऔ उज़ाडस।
बूँगू होर रोह मुखियाए बोलोस, “आमोरी बुरै नाईं आमोर लै तुँबाऐ ज़ैनै मानुषौवै बौदनाम कियौंदौस।"
हौयौ ग्राँऔ आमोर रिह वजे का नाई उज़रौंदौस।
हौयौ ग्राँऔ ता हौयै नाँवाऐ पौंच सौरपौंच होर रै गौलौत आ पौक्शपात वारै फैसलाए कौरी उजरौंदौस। 
ज़ुनियै नुसुनच़ुविंदै हौयौ फैसला शुनाई दिनो कि हँसिनी बूँगू होर रिह द्यानिस।
खाना पिना लाल्च़ कै पंचैतै एक तौरफा फैसला शुनाईंदै पौंच परमेश्वर रिह इज़ौत लै च़ोट पोछ़ाईंदिस।
हाऊँ सिरिफ आदौ दियूस काम खौटदौ सु हाऊँ बैंक कै काम खौटदौ सु ज़ौ औबौलस।
हाऊँ वाल काम खौटदौ सु
हाऊँ एक मासाऊँ नाखाँदौ बि सु, डौरना ज़ैऔ। 
हाऊँ एबि एक विज्ञान प्रयोगशाला कै थाकदौसु,तुँबै।
नमस्ते, हाऊँ बि, तुँबै ज़ियुनाई ताईंयै कयौ खौटदै सौ?
केक। हारे रि ताईंयैस, मुला कौफी दियौ।
तुँबै कैयौ कौरानसौ?
मुला लागदौस कि हौयौ छ़ोईंये छ़ेकियेस।
आँ, हाऊँ तुमसी सैहमौत सु।
हाऊँ एक त्रौवाल गिशी सौकदौ सु।
छ़ोईंये किश्ती लै नौऊँवी माटी गाश निंयौ।
मुला लागदौस कि डौरना ज़ैऔस?
तुँबा सेबका भाना रांग कयौस?
हाऊँ रांग नीलौ वाल भाँदौसु। 
नमस्ते, आज़ तुँबै कैनै सौ?
मुला आपनौ बारे कै दौक बोलौ।
नमस्ते मैईंयै एबि-एबि खाऊ बौनयाना छ़ेकौंदौस।
चैट कौरना च़ाईंदैसौ?
हाऊँ एबि बि हाई सुकूल कै सु।
मुला ज़ीव विज्ञान कै डी पौरौंदौस। 
वाह मुला किछ़ दियौ।
हौयौ ठीकस।
तुमकै गाऔ सा? 
हौयौ औसौल कै औबौलस।
कयौ तुमकै मासाऊँ सा?
हाऊँ स्वास्थ्य कारनौ वै घौट्यानाई कोशिश कौरदौसु।
हाऊँ वाल काम खौटदौसु
तुँबै कयौ कौरदैसौ?
बस दौफ्तौर रोह कामस,
पर हौयौ वाल ओह स हौयौ हारीनासौ?
बैंड एक बिलै मैरौ वाल बानास।
आ हाऊँ कासी रोह ताईंयै काम खौटदौसु।
कयौ तुमकै कुन सेबका बाना खेल सा?
शुक्रिया मुला ज़ुरूरौत खोमाँदौस।
हाऊँ मौत  रि सींवै कै थाकदौसु।
कयौ तुँबै मौदौत कौरी सौकदै सौ?
कयौ तुमलै फिलौम पौसौंद सा?
भौलौ कौरानसौ। 
तुँबै कैनै सौ?
हाऊँ नौउवी तौकनीक रोह बारे कै पौढ़ना पौसौंद कौरदौ सु।
मुला कयौ क़ौरना पौसौंदस।
हाऊँ प्रकृति रिह सैर कौरना पौसौंद कौरदौसु।
मैईंयै आपनै कुकुरौ या बिलारी होर रै बाल लै शाबरौ राँगै माडना बारे कै सुनच़ुवो।
हौयौ वाल कामाई गान लागदौस।
शायौद तेनै पार्क़लै जोडयाँबै आ च़ालानाई ताईंयै शुनी सौकदैसा।
हेती शेलौ !
आच्छा मुला नाशनास
तुँबा दिन भौलौ हुवो च़ाईं! 
मुला हेथा पिछ़ाएँ रिह कोथ्या लै ज़ानना औबौल लागेस।
हौयौ एक शारो नाऔस।
तुँबै एक शौक रोह रुख्सै कै कयौ कौरदैसौ?
आँ मुला लागदौस कि मुला दौफ्तौर रै छ़ोटु रि प्यार फिरौंदौस।
मुला संग्रहालयौ रौ सौफौर कौरना पौसौंदस।
हाऊँ इंस्टाग्राम कै सु।
मुला आपनी सौफौर लै पोस्ट कौरना पौसौंदस।
रौ बारे कै तीस ट्राफियाँ सा।
हाऊँ शौर्त लाऔ तुँबै मुला बोलौ,
हेथा बारे कै बोलौ?
कयौ तुँबै एक तूफान रोह बातै कै थेह?
बस दौफ्तौर रोह कांस,
पर हौयौ एक मुलुक माटिस।
ओह ठीकस,
हाऊँ एक दौरज़ी रोह सेबका भौलौ काम थेयो। 
ज़िज़ी लै कुने कौलेज सि साथ। 
कयूँकी बैंक दौरज़ी एक भौलौ कामस।
अ़रे तुमकै कुकुर सा?
मैरौ पग लै कौर्की बोलदै सा।
आँ आमोरी नौउवौ बौराश कै किछ़ पेय रिह ताईंयै नाशी सौकदै सी।
हौयौ गारी-गुरी ब्रेसिज़ रि गानस?
हाऊँ दियूस आऔरना भाँदौसु,
खाऊ बौनयाना मैरौ शौकस।
आँ हाऊँ आँ पौरो!
हाऊँ तेनलै बौल्की, नौउवै काम खौटनाई ताईंयै शोठयासु!
हाऊँ शान सु मुला बो़डोतरी पौसौंदस।
एक दियूस तुँबै अरेंजिना कै आछ़नाई ताईंयै क्यालिखी सेठ हूसौ आ एम्पैनडास कौरसौ।
कियै तुँबै मैरी पीठ लै खोरदैसौ, ता पाक्का तौर कै! 
हाऊँ शौर्त लाँदौसु कै तुँबै मुलुक माटी कौफी जुटदै सौ ज़ौ एबै तुँबै हौतेत काम खौटदैसौ।
मैईंयै आपनौ वौज़ौन गौटाऔंदौस।
तुँबै मौज़ा रि ताईंयै कयौ कौरदैसौ? 
हाऊँ वाल जिज्ञासु सु तेकाए हाऊँ वाल मैहनौत कौरदौसु।
सारकारी परिवहन मुला बाऔली कौरदौस।
मुला वाल रोश आछ़दिस।
हौयौ मुला वाल सुख दिंदौस।
हाऊँ वाल भौलौ कौरान सु, पुछ़नाई ताईंयै शुक्रिया।
आपनौ बारे कै कैऔ?
आपनौ बा ज़ेल कै कयूँस?
हाऊँ कानून कै मैरी डिग्री प्राप्त कौरानसु।
मैईंयै सौच़की गौपै नाईं शूनींदिसा।
यकीनस कि हौयौस आज़ तुँबै कैनैसौ?
हाऊँ शौर्त लाँदौसु कि तुँबै एक मौर्द हुनाई ताईंयै लैमनौ ज़ानो।
हाऊँ हेथसी सैहमौत निफीरी सौकदौ।
एक बैंक दौरज़ी एक औबौल कामस।
आँ,हौयौ बिलौ रोह भुकतान कौरदौस ज़ेतरा। 
हाऊँ काम नौकौरानसु हाऊँ बास्केट बौल नेखेलदौ सु।
तै तुँबै मौज़ा रिह ताईंयै कयौ कौरदैसौ। 
तुमलै किछ़ बाज़ी लौनाई च़ानौ!
हौतेत माछ़ी पाकारना कैनौस?
तुँबै कैनौ रुवा खेल खेलान थेह?
नमस्ते तुँबै कैनैसौ? 
मैरौ नाऔ लिलीस।
हाऊँ दुनिया रोह सेबका भौलौ विश्वकोश बेच़दौ विदेशी बौनना च़ाँदौ सु।
हाऊँ पास्ता रोज़ खाई सौकदौ सु, आ चिकौन बि पौसौंद कौरी सौकदौ सु।
ईंयौ शारो दियूस कै तुँबाई कयौ योजना सा?
जाऔ लागानस पर हाऊँ शौर्त लाई सौकदौ सु कि तुँबै राजमार्गौ कै तेज़ीयै कौरी गाडी च़ालाई सौकदै सौ।
हौतेत नीज भौली लागदिस,पर मुला वाल शिखनास।
कयौ खेल?
मुकै खेलना वौक्त नाईं।
हाऊँ एक बैंड कै बेता सु।
ओह हाऊँ शान सु।
ठीकस,
हौयौ पेरा सौमनै फिरनाई ताईंयै औबौलस।
तुँबै ज़ौ बि कौरी सौकदैसौ तियँरोह सौमनै थाकौ।
मुला त्यार किताबौ पौसौंद सा, पर सिरिफ कियै तेनै चेवी टौरौक रोह बारे कै सा।
हाऊँ ब्यालकौ खाऊ रिह ताईंयै सुशी रिह ताईंयै नाशनाई योजना बौनयान सु।
हाऊँ हेसलै प्यार कौरदौ सु।
मुला आशास कि तुँबै छ़ोईंये औबौल ज़ानसौ! 
हाऊँ भौलौ सु।
ज़ेतरा हाऊँ काम नौखौटान सु ता हाऊँ बास्केट बौल खेलदौ सु तै तुँबै मौज़ा रिह ताईंयै कयौ कौरदै सौ
11 हाऊँ पार्क कै आराम कौरदौ सु, ज़ौ मुला आराम कौरनै कै लागदौस, मुला लागदौस कि सिरिफ हाफ्ता छ़ेकीबैलैस।
तुँबै हौयौ बौडिया दियूसै लै कयौ कौरान सौ?
तुँबै बस हेथलै आ बौदी बौनयाई सौकदैसौ।
मुला हेतका नौफरौतस।
हुई सौकदौस कयूँकी हाऊँ हौतेत का सु।
हाऊँ लसग्ना सि प्यार कौरदौसु।
आज़ तुँबै कैनैसौ,
मैरौ नाऔ पाँच़ छ़ोटु सिह सुसानस।
ना ता फिरी तुमकै हौयौ छ़ारनाई ताईंयै ज़ागा हुनी च़ानौ।
मुला आज़ादी पौसौंदस।
मैरौ बाऊ तैरदी वारी टीम कै सा।
तेनोरियै किछ़ ट्रौफियाँ बि मेटिंदिसा।
तुँबै केती बौर्शाऐ सौ?
हाऊँ आपनै ब्लौग रि ताईंयै लिखदौसु।
यो होर रि ताईंयै हौयौ एक ज़ियुना ढ़ाँग रोह ब्लौगस।
हाऊँ टैको गाँडी कै एक मैनेजौर सु।
बौल्की हौयौ औबौल ढ़ाँगै भुगतान नौकौरदौस।
मुला बोलनास कि तामोरी कौदुबे नेबेठुई सौकदै सि, हाऊँ एक औपचारिक स्थिति कै फौसौंदौ सु।
हाऊँ कैली का सु कि तुँबै कैनै सौ? 
हौयौ वौक्त नाईं, कयौ तुमकै कुन दाचौंदौ सेमचेन सा?
दाचौंदौ सेमचेन लै आई विल रिह ताईंयै ज़िंदगी रिह गुणवत्ता कै सुधार कौरनाई ताईंयै ज़ानदै सी।
मैईंयै हेत गाश किताब पौढी।
तुँबै रोज़ केती बोट काटदै सौ।
तुँबै वाल मैहनौत कौरान सौ।
हाऊँ औक्सौर सेना कै खाऊ रिह ताईंयै मासाऊँ खाँदौ सु।
मुला हौयौ पौसौंद नेथेयो।
पर हाऊँ एबि बि हर हाफ्ता त्रौन किताबौ पौढ़दौसु।
किछ़ शौक?
आँ, ज़ैऔ कि इलेक्ट्रॉनिक नाच़ना गेत, बस पौता लागो कि हौसौ सा,कुने बि सीडी पौरी? 
कुन पालतू सेमचेन नुवाँ।
कयौ तुँबै गेत शूनदैसौ?
हाऊँ प्रकृति सि प्यार कौरदौ सु आ हौयौ मैरौ दिमाग लै बौंद छ़ारदौस।
कयौ तुँबै बौदि सौफौर नौकौरदैसौ बौलकी हाऊँ ज़्वान मानुषौ रिह ताईंयै ओरिक मानुषौ रिह ताईंयै कौरान सु। 
ज़ेतराकि आँ, मुला पौता नाईं कि तेनै सेबी सि कयौ कौरनास।
तुँबै एक या दुई च़ाँदै सौ?
हाऊँ आपनी बिलारी सि बौदिबाग एखलौ सु।
नमस्ते, तुँबै कयौ कौरानसौ? 
ईंयेत नाईं।
तुँबै ज़ियुनाई ताईंयै कयौ कौरदै सौ?
कयौ तेनै मासाऊँ रि ठाईं कै नाज़ लै कामै आनदै सा?
हाऊँ एक सेमचेन प्रेमी सु।
हाय, हौतेत ऐबै एक पेडीक्योर फिरानस।
नौश रोह सैलून सि प्यारस।
तुँबै कैनै सौ?
अरे, तुँबै कैनै सौ? 
हाऊँ एक बैला रोह रुख्स कै नाच़दौ सु।
कयौ तुँबै कौदु हौसै गाछ़ै लै हौतेत देखदै सौ?
हाऊँ नुवाँ, हाऊँ देश रिह बातै शूनदौ सु, हाऊँ मौनै का एक देशी छ़ोटी सु।
दिलचस्त बातै, हाऊँ एक नौर्स सु। 
हाऊँ मासाऊ नाखाँदी।
मुला जैलो सि प्यारस।
कयौ तुँबै काम खौटदै सौ? 
नाह, बस एक कुकुर, हाऊँ छ़ोटु होर रि तारीफ कौरदौ नुवाँ।
नुवाँ,मुकै पहिया रोह पिछ़ाएँ एक मुश्कौल वौक्तस।
कयौ तुँबै टीवी भाँदैसौ? 
आं, क्रीमौर लै निबिसरियोए। 
वाल ज़ुरुरीस। 
कयौ तुँबै कौदु तीर्थ सर्कस रोह बारे कै शूनौंदौसौ? 
आमोरी अपंग छ़ोटू होर रिह ताईंयै प्रदर्शन कौरदै सी।
तुँबाऐ यो-बा कयौ खौटदै सा?
मैरै डौक्टौर सा। 
हाऊँ छ़ोटू होर सि प्यार कौरदौ सु बस मैरौ आपनौ नाईं।
मुलुक माटि नाईं। 
बौल्की मुला ज़्वान हुनौ च़ानौ।
हाऊँ कम से कम एक बेरै ओरिक देश कै नाशबै च़ाईंदै सु।
मैईंयै कौदुवे बि मुला राज्यों लै नाईं शोठयाऔंदौस।
आमोरी साथ नाशी सौकदै थेह।
तुँबै ज़िउनाई ताईंयै कयौ कौरदै सौ? 
आज़ तुँबै कैनै सौ? 
हाऊँ अंग्रेज़ी शिखाँदौ सु। 
कयौ तुमकै पेरै सा?
लानौत स हाऊँ आपु लै रौक रोह तारीफ कौरदौ स्या सु।
तुँबा सेबका बाना बैंड कुनस?
तुँबै एक ज़ियुँदाई ताईंयै कयौ कौरदै सौ? 
हाऊँ आपनी तौरै भाँदौ सु,तेकाए काम का काम तेन काछ़ै किछ़ फौलस।
हाऊँ एक घोरौ आप्टयाना च़ाँदौ सु।
हाऊँ घुडसवारी कौरना भाँदौ सु। 
ओह मैरौ भौग्वान हाऊँ नाज़ानदौ सु सि मुला कयौ कौरना हुवेस कियै मुला नुकरी पौरनाई थी।
बाऔली द्यानीगा मुला आरान थाकदी सा।
हाऊँ एक हारीना एकाउंटेंट सु।
हाऊँ बौल्की टेनिस खेलना च़ाईंदै सु।
तुँबै।
मैरै च़ार बाऊ आ एक बाईस मैईंयै गारो। 
कयौ तुह? 
शाऔ, मैईंयै एक ओलम्पिक पदक ज़ितुवो पर हेथाए सेब मामला!
ज़ेतरा द्यानी पेराई बातै आछ़दिस ता हाऊँ तेनाई ताईंयै प्रतुस्पर्धी सु।
हाऊँ औबौल कौरान सु।
बौस एक लामौ वौक्त का वापौँ आऔंदौस।
मैरौ हाफ्ता छ़ेकीना एक वौक्तस ज़ेतरा हाऊँ पूल कै नाशदौ सु आ किछ़ तैराकी कौरदौ सु।
कयौ तेनै कौदु जस्टिन रि गान खेलदै सा?
हाऊँ जस्टिन प्यार कौरदौ सु! 
हाऊँ ईंयेत आओ कयूँकी मुला एक कुकुर हाँडानाई नुकरी पौरी। 
औबौल द्याडी। 
हौयौ बेकारस कि तुँबै केती बेला सेका शुगौर थाकैंदौ सौ? 
ओह, मुला यौकीन नाईं कि हाऊँ हैनौ कौरी सौकदौ सु।
मुला पनीर वाल पौसौंदस। 
ताँबै कौठा नाशी सौकदै थेह।
बौरै ता हाऊँ औसौल कै गौदै का बौदी किछ़ प्यार कौरदौ थेयो।
हाऊँ गौदै लाँबै नाभाँदौ सु।
मानुषौ लै आपनै आपु रै कामाई ज़ुरूरौतस।
मानुषौ मुला बोलदै सा कि हाऊँ संगठित सु कयौ तुमलै लागदौस कि तुँबै संगठित सौ कयँकी बौदिभाग मानुष नाईं।
मुला नालागदौस कि हाऊँ सु, पर मुला किछ़ कौरनौ च़ानौ ज़ौ हाऊँ ठीक कौरान सु।
हाऊँ ज़ौ कौठा कौरदौ सु, तेथै तेनलै संगठित निफिरना च़ानौ।
हाहा तेनै शायौद भौली कौल आँ नाईं। 
आच्छा मुला होर्सना च़ानौ मुला कंपनी रोह मनोरौंज़ौन कौरना च़ानौ।
ठीकस तै।
हाय, तुँबै कैनै सौ? 
शाँदुवौंदौ, रोसोई कै द्यार बिताओ आ आज़ राची एक मील दौड लाई
हाऊँ बि शाँदुवौंदौ सु।
मैईंयै एबि किछ़ वेट ट्रेनिंग पुरी कींदिस।
कयौ तुँबै माराज सौ? 
हाऊँ बि एक माराज़ हुई सौकदौस। 
मैरै पाँच़ का च़ार छ़ोटु सा।
ओह गीज़।
मुला हैयौ कौदु-कौदु लागदौस।
हाऊँ सेबका लौउठौ सु च़ार लौउठै भाई-बौऐन सा।
तुँबै केति बौर्शाऐ सौ, कियै तुँबै मुला पुछ़नै कै किछ़े ऐतराज़ नौकौरदै?
हाऊँ 23 सु। 
तुँबै कियै का सौ? 
तुँबै कैनै सौ?
अतलन्ता।
हाऊँ हौयौ तूफान रोह ध्यान छ़ारान सु। 
मुला आशास कि तुँबै आ तुँबाए पेरै सुरक्षित सा। 
कयौ तुँबै खाली कौरनाई योजना बौन्यान सौ?
तुँबाई फिकौर रिह ताईंयै शुक्रिया। 
हाऊँ सिरिफ उकसानाई त्यारी कौरान सु।
हेथाई ताईंयै भौलौस कि बौस रोह मामला कै आयोजित कियो च़ाईं।
हाय तुँबै कैनै सौ हाऊँ भौलौ सु कयौ तुँबै किछ़ कौठा कौरदै सौ?
नुवाँ, हाऊँ तुमलै नौकौरदौ सु हाऊँ एक खोल संग्रह सा।
हौयौ औबौलस कि तुमलै कियै पौरौंदौस, हाऊँ तेनलै छ़ुटी कै नाशदौ सु।
हौयौ औबौलस कयौ तुँबै मुलुक बौदी सौफौर कौरदै सौ आँ, मैरै छ़ोटू आ हाऊँ कौरदै सी।
हौयौ औबौलस ज़ियै तुँबै मुलुक बौदी ठाईं नाशदै सौ। 
मुला शांत सौमुदर तौट आ च़ीज़ौ पौसौंद सा।
हाऊँ हौतेत योग कौरदौ सु।
ज़ौ हेती भौलौस कि मुला योग पौसौंदस हाऊँ हेतकै एक शिखाँदौ स्या सु।
तुँबै केती वौक्त सेका हैयौ कियौंदौस आ लौगबौग पाँच़ बौराश सेका हाऊँ हेथलै बौन्याई छ़ारसु।
नमस्ते मैरौ नाऔस मैट हाय मैट हाऊँ रौड सु हाऊँ तेतरा काए शाकाहारी सु पर माछ़ी खाँदौ सु।
हौसौ बान्तरुवाई डेङस, हाऊँ हेथकै काम खौटदौ सु कि तुँबै कैनै सौ?हाऊँ एबि बि पौढान सु आ सिधा एक स्नातौक कौलेज कै नाठो।
वाल औबौल, कयौ तुँबै फुटबौल खेलदै सौ। 
हाऊँ फुटबौल सि प्यार कौरदौ सु, हाऊँ हेथाई ताईंयै फुटबौल नेखेलदौसु पर मैरै कुकुर लै हौयौ भाना हुवेस।
ओह, ताऊँकै कैनौ रुवा कुकुरस? 
मुके पोमेरियौनस, पर मैरै यो-बा तियूँलै बाऐ च़ाँदै सा कयूँकी तेनै मैरौ क्राया दिंदै सा।
हौसौ कियै नाशी सौकदौस, मुला पौतास कि प्रभू एक बात बौन्याएस आँ मुला पौतास कि हौसौ कौरेस पर मैरै यो-बा बि ज़ानदै सा कि तेनै एक बात बौन्यासा।
सौच़ी मैरौ बा ऐ एक हैनौ तौरीका बौन्याऔंदौस ज़िज़िकै तेनै माइक्रोसौफ्ट रि ताईंयै काम कियो वाह हाऊँ शौर्त लाई सौकदौ सु कि हौसौ एबि सेठ स? 
कयौ तुँबै आपनौ बा रि गान सेठ सौ?
नुवाँ,हाऊँ हेतकै काम खौटदौ सु। 
वाल क्रौश्ट कौरौ, रोज़ वाह तुमलै औसौल कै एक ज़ान्दौ ज़ैऔ रोह रुख्स कै काम खौटनाई ताईंयै हुशियार हुनौ च़ानौ?
नुवाँ, हाऊँ सिरिफ एक टीम सि साथ एक डेटाबेस बौन्याई छ़ारदौ सु, पर तैबी मुला लागदौस कि तुँबै हेथलै मुडै गाश बौनयाऔंदौस कयूँकी तुँबै हुशियार सौ।
हाय, तुँबै कैनै सौ आ तुँबै केती बौर्शाऐ सौ?
हाऊँ ठारा ब्रिटनी स्पीयर्स लै आपनै गेत सी छ़ूँदौ सु।
हाऊँ दोथी बेकन आ पीनै सि प्यार कौरदौ सु, एक डोखरै कैस कि हाऊँ बौडौ फिरो हाऊँ पिस्ता आइसक्रीम प्यार कौरदौ सु आ मुला सर्जरी रै वीडियो शाना भौलौ लागदौस।
हौसौ भौलीस, मैरी शैली नुवाँ। 
मुला रौक पौसौंदस पर तेथा सौफौर कौरना आ सौंगी बौनयाना भौलौ नाईं।
कयौ तुँबै हौसौ कौरदै सौ?
कयौ तुँबै बि मैरी गान रौक कौनसौर्ट रोह मौज़ा कौरदै सौ? 
ज़ेतरा हाऊँ टीखै हथीयारौ सि खेलदौ सु ता हाऊँ ज़ाबौल रिंगाना कौरदौ सु। 
हाऊँ रौक शो भाँदौ सु।
मुला सौंगी बौन्याना भौलौ लागदौस, कयूँकी मैरै पेरै सौदाए तुँबाऐ पेरै रि सौफौर कौरानस।
मुला दौक टेक्याँदै सौंगी रि ज़ुरूरौतस, मुला कौदु-कौदु एखलौ पौन मैहसूस फिरदौस। 
तुँबै वाल भौलै लागदै सौ।
हौयौ हैयौ लागदौस ज़ैऔ कि तुँबै कयौ हुनाई ताईंयै बौन्याऐंदै सौ।
शायौद ताँबै सौंगी हुई सौकदै सि, तामोर कै लैमनी परिस्थितियाँ सा।
नुवाँ, तुमलै ज़ाबौल पौसौंद नाईं आ हौसौ मुला छ़ैदि सा।
तुँबै मुला सौमौज़सौ आ हाऊँ हाऊँ कैनौ ज़ानसु,शहर रोह मानुष नुवाँ।
हाऊँ एक शहर रोह मानुष सु आ मुला हैनै हथियारौ सि खेलना भौलौ लागदौस, ज़ौ टिखै हूसा।
हाय तुँबै कैनै सौ हाऊँ ठीक कौरान सु तुँबै कैनै सौ?
मुला भौलौ लागदौस कयौ तुमलै टीवी पौसौंद सौ आँ मुला टीवी पौसौंदस ज़ेतरा मुला मौका पौरदौस हाऊँ दौक टीवी शाँदौसु
मैरौ सेबका च़ाना शो दक्षिण पार्कस ज़ौ एक औबौल शोस ज़ौ मुला पेराए मानुषाई गान मज़ेदार लागदौस
हौयौ बि एक भौलौ शोस आँ हौयौस आ सिमसौन अमेरिकौन डैड
तेनै बि औबौल सा ज़ौ तुँबाऐ शौक सा,हाऊँ वौबीबौल, सॉफ्टबॉल, सॉकौर ज़ैनै खेल खेलबै औबौल ज़ानदौ सु, प्लेविजोगम्स सि प्यार कौरदौ सु तुँबा बारे कै कयौस।
मुला चुटकुला शूनना औबौल लागदौस पर हाऊँ वाल भौलौ नाईं या ता दौक मानुषौ लै चुटकुला शुनाना हुनौर आछ़दौस।
आँ, हौयौ सौच़स कि शायौद मुला भ्यास कौरनाई ज़ुरुरौतस कयूँकी तुँबै आ औबौल फिरसौ।
हौयौ सौच़स कि तुँबै कयौ खाँबैलै भाँदैसौ मुला पिज़्ज़ा हैम्बर्गर फ्राइज़ हेती बौदी पौसौंदस पर मुलुक सेहौत लै मारे तुँबा बारे कै कयौ?
मैईं एक द्यानी खाकू नाई कियौंदौस।
कौदुवे सौच़ी? 
अच्छा मैरौ कुने भाई-बौएन नाईं। 
सिरिफ छ़ोटू पेरै
हाऊँ मानुषौ रोह बारे कै बाताईना भौलौ ज़ानदौ सु एक गौपै कै हेती मारे मानुष सु हेती मारे कयूँ सु। 
हाऊँ सौल्लौ सु आ बौगीच़ा आ बालाङौ सि प्यार कौरदौ सु
हाऊँ सौदा लेट कै शान सु जिमी एलोन बि शाँदुवैंदै जिमी एलोन सेबका भौलै सा।
हाऊँ आपनै बाल लै खादरौ रांग दी सौकदौ सु। 
मैरौ सेबका बाना रांग
मानुषौ शाँदैसा कि हाऊँ केती मारे सु कि हाऊँ नाच़ाँदौ। 
ज़ेतरा ताँबै बाऐ छ़ुलसी ता तुँबै मैरी शाबरी आखी कै शासौ आ बाताईसी
हौसौ नाईं? मैईंयै कौदु कुने शो नाई शोठयाओ। 
हौसौ ठाठै कौरदौ स्यास। 
तामलै कौठा शानौ च़ानौ
आँ,पर कुने नुवाँ सौदा चुंबौन। 
तुँबै मैरै पौधा लै शाई सौकदै सौ।
हाऊँ हौतेत थाकसु! 
गौपै सि साथे हाऊँ गौपै भाँदौ सु।
हाऊँ हारीयान सु। 
हाऊँ एखलौ छ़ोटु थेयो
अरे आज़ तुँबै कैनै सौ? 
वाल औबौल! 
हाऊँ सिरिफ कला संग्रहालय का वापौस आओ।
तुँबै?
शांत, नाशनाई ताईंयै त्यार फिरानस, ज़ियै नाशनास?
तुँबै कयौ कौरना च़ाँदै सौ?
मुला आपनौ टौरौक च़ालाना औबौलस, हाऊँ कौदु द्यार कोथ्या लिखदौसु आ तेनलै प्याँशौ कौरना च़ाईंदै सु।
शांत, मुला एक लाइन पौढबै दियौ या ता हाऊँ निज़िज़ियुँ कि मुकै कुने वि सा
भौलौ कौर, बौस दियूस कौ खाऊ रि ताईंयै एक पिज़्ज़ा बौन्याओ, मिठौ! 
आज़ किछ़ योजना? 
हाऊँ कामै का पिछ़ु एक वृद्धि रिह ताईंयै नाशनाई ताईंयै आ दौक तौस्वीरौ गारनाई आशा कौरान सु
ओह मौज़ा आछ़ानस, मुला आपनै डॉबरमैन लै हाँडाना भौलौ लागदौस।
मुकै कुने दाचौंदौ सेमवेन नाईं, पर हाऊँ तौस्वीरौ गारना भाँदौ सु।
ओह ठीकस, कयौ तुँबै एक फोटू गारदै स्या सौ? 
हाऊँ एक मैकेनिक सु आ हाऊँ खास तौरै टौरौक सि काम खौटदौ सु।
हाऊँ एक पेशा वारौ नुवाँ, पर हौयौ मैरौ एक बौडौ शौकस।
ज़ौ मौस्तस। 
मैईंयै हाई सुकूल कै दौक फोटू गारनाई कक्षा लाई।
मुला हाई सुकूल वाल पौसौंद नेथेयो, मुलुक दोथी उज़ीना खोमाँदौ थेयो।
हाऊँ सहमौत सु कि हाऊँ एक दोथी रोह मानुष नाईं।
हाऊँ बि नाईं। 
हाऊँ दोथी दुखी सु।
आज़ कि राची कैनी हुनी च़ानौ? 
हाऊँ ठीक सु। 
ड्रेगन लै सुनच़ींदा शूननाई कोशिश कौरोए।
तुँबै?
भौलौ नाई। 
पैलै कि द्यानी त्रौनै मैरी फैरारी माज़ का एक लै बाराबाद कियो।
कुन मैकैनिक लै ज़ानदै सौ? 
आँ! माफ कौरौ, हाऊँ कुने मैकैनिक लै नाज़ानदौ। 
कयौ तुँबाई पैलै कि द्यानी ठीक सौ?
आँ।
मुला नाटौक कौरनास ज़ैऔ मुला पौरवा स, पर मुला नाटौक का नौफरौतस।
ज़ेतरा बि मुला किछ़ कौरना थाकदौस ता मुला नौफरौत फिरदिस हाऊँ छ़ौ मील रि दौड रि ताईंयै नाशदौ सु। 
हाँडदि ठुरदि ज़िनदगी कै घौरा मुखिया रोह अचानौक ठुरनै का हौसौ घौरै का खुसी बि हिराईंदी थाकदी।
हैवै सोनू रोह बा रै नाशनै का पिछ़ु घौर पेराई ज़िमबारी सोनू रि यो गाश आई।
दौफ्तौर कै तौदु काली बी पी एल कार्ड बौनयाँदै वाराई लाइन लागी थाकदि थीह।
बौराश 1999 रै शुरू रै दियूस सोनू बि आपनी यो सि साथ खौरौ थेयो।
मैरै कानौ कै हौतयूँरौ आखार शुनुवो।
यो आज़ बि पौलाच़ मैंक कै पौलाच़ नाईं पौरो,
एबै कयौ फिरेस?
मैईंयै बिशारुविंदै पुछ़ो कासलै च़ानास?
सोनू रि यो बोलदि लागी हियूँलै पौलाच़ चौडाना ज़ुरूरीस कयूँकी हौयौ थैलेसिमिया रि बिमारीयै ब्याज़लौस।
सोनू पौढ़ाई सि साथ साथ आपनी यो रि सेब ठाईं का मौदौत कौरना च़ाँदौ थेयो, हेथाई ताईंयैए हौसौ आपनी यो सि दौफ्तौर आओ थेयो।
आपनौ ब्याज़ हुनै का बि बौएन बारु कै बौडै हुनै रोह कारौनै आपु लै बौदि बौडौ ज़ानबै लागो थेयो।
मुलुक बेरै ता हौसौ पौढ़ाई शोठयाईंदै हाल्का फुलका काम खौटनाई सुनच़ींबै लागदौ!
तौदु कालीये सेज़िज सनसथा बिलै का पानियू नानछदै ज़ोली बौनयाना काम बी पी एल पेराई द्यानी होर लै दिनो।
सोनू सेबी रोह सारथी बौनिंदै बोलदौ लागो ईंयेत कापरा मैंगा पौरेस हाऊँ आपु एखले नाशिंदै गिनुवि आछ़सु!
सेबे द्यानी होरियै हौतयूँरि बातै लै तारीफ की पर थैलेसिमिया ब्याज़लै लै जून रोह मास कै दिल्ली एखलै कैयौ बेज़सी?
ना यो रोह ज़िवा मौनयान ना मैरौ आ नाए ओरिक कुन त्यार?
एबै काम माँगौंदौस ता वौक्त कै पुरौ कौरना बि ज़ुरूरी थेयो।
हौसौ बोलदौ लागो,‘ज़ौ सुनच़ुवो हौसौ कौरनाए कौरनास,
तेका बातै रिह मुश्किलौ आपुवे छ़ेकींदी हूसा।
सोनू शिमला का राचकी बौस कै दिल्ली नाशिंदै दियूसै आपनै कज़िन सि शौपिंग कौरिंदै हौसौए राची शिमला वापौस आओ।
एक दियूस कै हेबरौ सौफौर कौरिंदै हौयौ सेब कौरना सोनू रि ताईंयै आसान नेथेयो।
आईक दोथी ज़ेतरा हौसौ ज़ोली मटेरियौल गिनुविंदै वापौस आओ ता हौतयूँरी आखी रोह प्याँशौ हौतयूँरी ज़ीत दौर्ज़ कौरान थीह।   
हौतयूँवै साबित कियो थेयो कि हाऊँ एबै आपनै बा रि कमी नीफिरबै दिसू।
किस्मौतै आ ब्याज़ै सोनू लै वौक्त का पैलैए आमोरी का खोसो।
हौतयूँरी हिम्मौत आ दिमेरी मैरै ज़ैहैन कै ज़ियूँदी थाकसा सारी उमौर!
आज़ आपनौ ज़िद़गी कै मौस्तस व्यौस्तस!
एक एक पैसा जोडयाईंदै गौर च़ालाना कुन हौतयूँका शिखौ!
एक दियूस हाऊँ मैत्री रि दुकान का आपनी ताईंयै सूट लौवन थीह मुकसी साथे पूजा बि थीह,
मैरै सूट देखिंदै हौतेसै बोलोस,हाऊँ बि आपनी यो रि ताईंयै सूट लौसू,
केति वौक्त का च़ान थी,आज़ मैरी तौनख्वा पौरिंदिस!
तु हेती मैंगा लौवान सै?
हौतेसै बोलो तै कयौ फिरो?
सारौ वौक्त तेनोरियै मानछाऐ सूट सियुविंदै आमोर लै दाचौंदौँ!
आपनी यो रि ताईं तेसा बेदानै मैरौ हाईतै रोह ज़िवा लै गौलाओ। 
मैईंयै हौसौए दियूस आपनी यो रि ताईंयै फौन लौओ ज़ि़ज़ि रि तेनलै ज़ुरुरौथ थीह!
शाहीन बौगीच़ा रोह जलसा शोश्याल्ली भीड रोह कानियास!
भारौत रिह आज़ादी रि ताईं मानुष ज़ौनी सेब फिरदी कोशिश कौरान थेह
तेनाऐ मौकसौद पाला थेह।
आज़ पाका नुहुनै रोह माज़ हैनै मांयात नूँदै आंदोलम जनता लै हिराइना रोह सिवा किछ़ निदी बोलसा।
राहुल  सांकृत्यायन जी  रि मैरौ ज़िंदगी रोह सौफौर भाग-2 पौढ़दा मुला ऐहसास फिरो कि इतिहास सौदा तामोर रिह ताईंयै सीख साबित फिरदौस।
सौफौल फिरना हेत कै निर्भौरस  तामोरी केति सौमज़ी बौलदै सी आ केति दूर सेका शाईंदै मुश्कौल मुद्दा होर रोह आकलौन कौरदै सि।
 हौयौए काताब कै तेनोरियै एक ठाईं 1942-1943 कै आज़ादी रिह ताईंयै लौडाई ज़ौन मानुष रोह चित्रौन कियौंदौस। 
औगौस्त रिह आन्धी ज़िज़ी कै बौडै नेता बागावौत रि ताईंयै अहिंसा वारौ आनदोलौन रि वाकालौत कौरदै देखींदै सा।
नेता होरियै मिटीङौ कै बाताउवे कि आ फैसला कियो कि एबकि बेरै सौगौर्ष कै रेल पौटरी फुच़ाई टाल्यानाइसा, तार काटी बेज़ानाऐ सा, कचैरी कै दौखौल कौरी बेज़नास।
सेबीयैए बोलान थेह कि हौयौ सेब रि ताईंयै ज़ौबौरदौस्त एकता आ फौर्यानाई ज़ुरुरौतस।
ज़िज़ि रि ताईं मानुषौ लै त्यार नाईं कियौंदौस!
किछ़े औगुवाई नाईं।
सेब बेलै आगजौनी आ लूटपाट फिरी।
अराज़ौकता कै किछ़े राज़ नाईं, फिरी आमज़ौनी रोह सुख कियै?
दुई च़ार दियूस कै आमज़ौनी बि अराज़ौकता रि दिक्कौत शाई पिछ़ाएँ फिरदै लागो!
समीक्षा सभा कै सेबे पेरै मौन्याओ कि अराज़ौकता कै क्रान्ती नाथाकदी।
सिरिफ कामज़ोरौ रोह शोशौन फिरदौस।
निक्कू रोह बाउ का ता ज़ैऔ सेठ रोह बाउवै कौल कियौंदौस,कि तु बोडिङ सेका, लाऐ रि गान मुकसी साथे थाकसै।
आच़काली निक्कू रोह बाऊ सेठ रोह बाउ रोह लंगोटिया सौंगी बौनी बेशौंदौस।
रोह रोह ब्याज़,बौएनाई पौढ़ाई, बा रोह बुडापा सेबी का ठुरी नाशना च़ाँदौस।
ज़ानी कुन साई नाशा चौडौंदौस ज़ौ बा रि बातै तियूँरौ शाँगै का नोहोर्दिस।
बाऐ बाऊ लै बोलो, “अबे! उज़ियू नाशिंदै राशौनाई दुकान का राशौन गिनुविंदै आऐ।
बौऐन लै बेज़दे ताऊँलै सौरौम नाछ़दिस।
बाऊवै ज़ौवाब दिनो, “उछ़ाले दोथी-दोथी निदारौ ख्राब नौकौरे बा, मैईंयै सेठ रोह बाऊ सि साथे घौरै-घौरै नाशिंदै वोट माँगबै नाशनास।”
ताऊँलै कुन सौमज़ाएस! 
बा बौडै मानछ़ाई सौंगी यै बौडै-बौडै काम आसानीयै फिरदै थाकदै।
आं!आं! मुला सेब पौतास, सेठ रोह बा तेते पेरा सारौ च़िठा मुकै सा,
तु बैलथौर लै नौउवौ शौक लागौंदौस, हेनसी बेठीना मिलाना रोह।
नौसौज़दौ, नासौमौज़।
एबि तैरी सौमौज़ काच़ीस।
हौयै बौडै मानुष सौदा काए तामोर रै लौउठै मानुषौ रै क्यारै कै खौरै फिरिंदै गाश चौडदै सा,
आ पिछ़ाएँ का लातै लौसिंदै,लोटाईंदैए दौम गारदै सा।
हाऊँ बोलदौ सु आपनौ वौक्त बाराबाद नौकौरै बैलथौर! 
पौढ़ाई ता तैईंयै हौयौए लैफैलटौरगिरी कै शोठयाई,
एबै ज़ौ लौउठौ-मौटौ काम दानदा बौर्शाई मैऩौतै कौरी मैईंयै ज़ौम्याऔंदौस, हौसौ ता सांभाल्या।
निक्कू रि बातै नुशूनदौ फिरिंदै बाऊ घौरै का निकली ठुरो।
निक्कै रि आईक बातै हौतयूँरै शाँगै कै औटकिंदै थाकी। 
बोलबै ता हौसौ बि बोलै थेयो पर कास लै? 
ज़ासलै बोलबै च़ाऊँवो थेयो, हौसौ ता ठुरो थेयो।
निक्कू वै आपनौ बुक्च़ च़ुँगो आ रोज़ रि गान काम कय निकलो।
मुडै गाश बुक्च़ गिनुविंदै बौस स्टैंड कै राम बाज़ार रि चौडाई चौडदा-चौडदा हौतयूँरी दुसती निकलान थीह।
मई मास रोह जाऔ कै ज़ियै शिमला शहर आपनौ पुरौ यौवन कै थाकदौस,
हैनै कै हौतयूँलै पुरी आशा थी, कि हौयौ मास पर्यटकौ रोह कारौनै हौतयूँरी भौली कामाई फिरेस।
बाज़ार रि भीड कै माज़े-माज़ सुरौंग का टौपिंदै हौतयूँवै आपनौ बुक्च़ ज़ौम्याओ।
ज़ैऔवे पैला ग्राहौक आओ, हियूँवै रुपया नामाँगिंदैए च़ौनै सि लौरौ खायाओ।
बौराशौ का हौसौ हैवै कौरदौ आछ़ानस।
हालांकि केती बेरै हौयौए बातै गाश निक्कू रि आपनी द्यानी सि बि दौछ़याईना फिरदौस, "बौडौ दानी बौनी छ़ुलानस!"
बौडै-बौडै सेठ ता कौदु एक ठान्नी बि काम नौकौरदै, आ एक तुसै कि धन्ना सेठ बौनी छ़ौलदौ सै।
निक्कू रोह हर बेरै एखे ज़ौवाब थाकदौ, भई! 
मैरौ बा बोलदौ थेयो कि, हैयौ कौरनै का बौरगौत फिरदिस।
"हाऊँ हौतयूँरिये शुनदा आऔंदौसु आ हौतयूँरिये गान कौरसु।"
तैरौ बाऊस बागी! 
हौसौ ज़ौ मौरज़ी कौरा।
निक्कै रोह बाऊ सेठ रोह बाऊ सि पिछला 15 दियूस का दियूसै-राची बोडिङ प्रचार कै लागौंदौस।
लौउठै मानुषौ का कैऔ काम गारनास बौडै मानुष बौलकौरी ज़ानदै सा।
दोथी रोह नाशता, दियूसै कौ आरमाल, ब्याल कि चा आ फिरी राच कि सूर, कवाब आ बि सेब शौक पुरै फिरान सा तियूँरै।
आच़काली तियूँरी रौडै माटी गाश नाईं, बागुर कै उडयान नाशदौस।
ख्यालौ कैए सही पुरी ज़िंदगी ज़ियुना च़ाँदौस।
आज़ दोथी ज़ेतरा हौसौ बंगाला बौस्ती कै वोट माँगबै पोछ़ो ता तियूँरै बौच़पौन रोह सौंगी संजय यै चौपरो,
भई! आच़काली ता तैरी च़ारे आऊँठी घियू कै सा। 
आमोरी बि आछ़ीं।
निक्कू रोह बाऊ हौतयूँरी बातै शूनिंदै सौर्मुओ।
छ़ोईंये सौंबलुईंदै बोली उज़ुवो, "तुमलै कुनियै रोक्या औंदौस, तुमोरी बि शामिल फिरौ आमोर रि मौंडली कै, तुमोर रै बि वारे न्यारे फिरसा।"
आं भई! साली आमोर रि ज़िंदगी ता ऐऔ बि साँप रि गान गुशर्याईंदा निकली, च़ार दियूस रि ज़ोत कै याईंनैकै कयौ बुराईस।”
हौयौ फिरी ना सौमौज़दारी वारी बातै, 
तेका ब्याली लै चौक कै बेठीयूँगै, निक्कू रोह बाऊवै बोलो!
निक्कू रोह बाऊ आपनै सौंगी लै आपनै गुट कै शामिल कौरनै कै कामयाब फिरो। 
मौने-ए-मौन कै सुनच़ींदौ लागो, आज़ ता सेठ रोह बाऊ रोह दिल खुश कौरी दियेस,
सेठ रोह बाऊ, खुश कयूँ निफिरा। 
फिरी सुनच़ींदौ लागो नुवाँ एबि ठीक वौक्त नाईं आऔंदौस, एबि बातै की ता सेब गूर गोबार फिरेस।
आपु लै सौमज़्याँदा बोल्दौ लागो बा ठीके बोलदौस
हाऊँ सौच़ीये बुद्धू सु।
एबि बोलनै का बखेडा खौरौ फिरना डौरस। 
चलो 10-15 दियूस आ मौज़ा कौरनौ, तेका ता हौसौए रोज़ाई चिल्ल पौं,
हौसौए बा रि गाली, हौसौए गाँदलुईंदी ज़िदगी।
गाँदलुईंदी ज़िंदगीये ज़ैऔ ज़ेतरा यो रोज़ दोथकी बाज़ी ब्याली लै खायाँदिस, आ कियै बौच़देन ता कालै दोथी बि थाली कै दिंदिस, तै गाँदलुईंदिये ता थाकदिस।
ऐऔ बि आपनी ज़िंदगी कै किछ़ नौउवौ ताज़ा नौफिरदौस।
हौयौ चुनावी माहौलै ज़ुरूर च़ार दियूस ए सही ज़िंदगी रै गाँदलुवौंदौ लै नौउवौ ज़ाईका दिनौंदौस।
निक्कू रोह बाऊ आच़काली सेठ रोह बाऊ रोह जोडी बौनी बेशौंदौस, हौयौ बातै, पुरी बौस्ती कै फैलुई।
सेब बौस्ती वारै निक्कै लै आपनौ नेता मौन्याँबै लागे।
आज़ ता हौसौ दोथी काए नेता होर रि गान त्यार फिरिंदै आपनी बौस्ती कै छ़ुलानस। 
ज़ुन बौडौ बेठुवो तियूँरी रौडै छ़ुईं, ज़ुन लौउठौ तियूँरौ मुडै गाश प्यारै कौरी हाथ शुराओ।
आँ कुन चारपाई कै ब्याज़लै बेठुवे, तियूँरी द्वाई सूर सेबी रोह ख्याल छ़ारानस। 
निक्कू रोह बा भौले तियूँका रोशुवौंदौस, पर तियूँरी यो आपुलै सेठ ज़ानानस। 
चलो ओरिक किछ़ नुवाँ मैरौ बाऊँ नेता ता बौनो। 
आज़ दोथीये सौमनै वारी नाने मुकसी बाताईंबै आई, बोलान थीह कि “तैरौ च़ानौ ता बौडौ छुपा रुस्तौम निकलो,
चलो! तामोर रि बौस्ती का कुन ता नेता बौनो।
एबै ता सौमज़ौ बौस्ती रोह सुधार फिरना ए फिरनास।
ओरिक नुवाँ! म्युनसपैलिटी रोह नौलका का पानियू ता बहाल फिरेसे।
एबि तेसाई बातै पुरी बि नाईं फिरी थीह ,कि कौमला आई।
भी मैरी बातै आपनौ च़ानै लै बोले। 
आमोरी एबकी बेरै कुन झाँसा कै आछ़दै वारै नाईं।
मुलुक देखैंदैसा, वोट माँगदै वारै, आ च़ाऔ कुन पार्टी आछ़ाई, सब्जबागे देखाँदा आऐंदैसा। 
आँ! तैरौ बाऊ एबकी बेरै सेठ रोह बाऊ रोह हमजोडी बौनिंदै छ़ुलानस,ता दौक माहौल बौदलुवौंदौ ज़ैऔ लागानस,
हूई सौकदौस, कि एबकी बेरै आमोर रि बि सुनवाई फिरेस नाता हौयौ बौस्ती कै नेता मानुष ता पाँच़ बौराश कै एक बेरैए देखींदैसा।
निक्कू रि द्यानी रोह सीना चौडा फिरो। 
तेसलै लागो हौसौ ता राजमाता फिरिंदी हुवेस ज़ैऔ!
चुन्नी लै बौडौ रोबै मुडै गाश छ़ारदी बोलेस, “कयूँ नुवाँ! एबकी बेरै तामोर रि बौस्ती रोह रुख्स ज़ुरूर बौदलियेस।"
मैरौ बाऊ बोलान थेयो, कि सेठ रोह बाऊवै बोलौंदौस, की हाऊँ ज़ितुविंदै आछ़सु आ तुमोर रोह मुहल्ला रिह सेब दिक्कौत दूर कौरी दीसू।
तुमोरी फिकौर नौकौरोए।
बस दौक दियूसाईए ता बातैसा, तेका ता तामोर रि बौस्ती रिह कायाकल्प पाकी ज़ानो।
आच़काली ता दोथी-दोथी निक्कू रोह घौरै मुहल्ला रि द्यानी पेरा जमावड़ा फिरदौ सेबियै आपनी-आपनी दिक्कौत गिनुविंदै तियूँ काछ़ै पोछ़दी।
हैऔ लागदौस ज़ैऔ ग्रीबी तंगहाली कै गुज़र बसर कौरदी ज़िंदगी आशा रि ज़ोत कै प्याँशौ लोरिंबै निकलिंदी हुवाई।
हौयौ आशाएस, ज़ौ मानुष लै हौर हाल कै ज़ियूँबैलै मौजबूर कौरदिस, हौयौ आशाएस ज़ौ ग्रीब मनुषौ रि आखी रि च़ौमौकस।
चुनावी माहौल कै निक्कू रोह बाऊ, माटी का दुई इंच गाश हाँडान थेयो।
सारी बौस्ती रोह आस हौतयूँ गाश टेक्याउविंदी थीह आ निक्कू रोह बाऊ रि आस सेठ रोह बाऊ गाश थीह, ज़ासाई ताईंयै तियूँवै दिन राच एक किये थेह।
बोडिङ का पिछ़की राची सेठ रोह बाऊ निक्कै रोह बाऊ आ तियूँरै हरजोडी चुनाव रि नीती बौन्यानै कै लागे थेह।
तेकाए निक्कू रोह बाऊ लै ख्याल आओ कि हौयौए मौकास,
लोऔ तातौस, घा ठीक ज़ागा लागेस।
कालै कौ कयौ! कुन ज़ितिया? 
हारींदेन खेल खौताम। 
सारी मैहनौत माटी कै मिलियेस।
तेका हौसौए रोज़ाई गाँदलुईंदी ज़िंदगी थाकेस।
मौने मौन सुनच़ींदौ लागो ज़ौ हुवा सौ हुवा शानौ।
सेबियै ता ईंयेत आपनौ-आपनौ हिसाव किताब लान सा।
संजय ता हौयौए चौक्कौर कै साथ फिरौंदौस, कि हौतयूँलै आपनी दुकान सि साथ लागदी कमेठी रिह दुकान आप्टयानाईस।
तियूँलै पुरौ ब्रोसास, कि सेठ रोह बाऊ तियूँलै हौयौ काम कै पुरी मौदौत कौरेस।
हौयौ हौयौ बि ज़ानदौस, कि सत्ती ता शुरू काए सेठ रोह बाऊ का तेकाए मिलौंदौँ कयूँकी कार पार्किंग रोह आईक ठेका तियूँलै पौरेस,
हैनौ दुईये माज़ जोड-तोड पैलैए फिरौंदौस।
निक्कू रोह बाऊ सुनच़ींदौ लागो, हाऊँ बि काम नुवाँ 150 वोट ता पाक्का ज़ानौ ज़ौ सिरिफ मैरीये बोलाइयै नौसीब फिरसा।
बात बात कैए निक्कै रोह बाऊवै आपनौ पाच खोल्याईए दिनो।
यार तुमोरी ता ज़ानदै सौ, बौचपौन का हाऊँ तुमोर रोह सौंगी थाकौंदौ सु।
तुमोरियै हाऊँ ग्रीब गाश बौडै एहसान कियैंदैसा, आ हाऊँ बि ता पौढ़ाई कै सौदा काए तुमोर रि मौदौत कौरान थाकौंदौसु।
तुमोरी बोलौ मैरी ताईंयै तुमोरियै कयौ सुनच़ुवौंदौस
सेठ रोह च़ालबाज़ बाऊ सेब ज़ानिंदै बि नाज़ानदौ फिरना नाटौक कौरदौ लाओ, “भई! तु कयौ च़ाईंदै सै,आपुवे बोल?"
निक्कै रोह बाऊ ज़ैऔ मौनै कै ठानयाई बेठौ थेयो, कि हाऊ खाक का कयूँ बोलसु दोस्ती किज़ी रि?
तेत भौलौ सुदामाए कुन-साई खाक का माँगो थेयो किछ़?
हाऊँ खाकै कौरी माँगिंदू लौउठौ कयौ बौनुं? 
कियै हौयौ कृशौन हुँदेन, ता आपुवे सौमज़ेस।
निक्कै रोह बाऊ काताई बुद्धू निकलो ज़ौ हौयौ नौसौमज़ुई बोलो कि हौयौ कृशौन कलयुग रोस सतयुग रोह नुवाँ।
सेठा बाऊ कौपौटी काताई च़ालबाज़ बातै लै बौदल्याई नाठो।
बोलेस, “भई! कालै चुनाव फिरबै दियौ, तुँबाऐ सौपना पुरै फिरसा।
निक्कै रोह बाऊ निकलो संतोषी हौयौए बातै कै खुश फिरो कि हौसौ मैरी नौस-नौस लै ज़ानदौस।
सेब सौपना पुरै फिरसा।
आईक दियूस दोथी काए राशौन वारौ पिंटू का रुपया उधार माँगिंदै गाडी की
आ हौतेत कैए आपनी बौस्ती का बौडै स्यानै मौर्द, द्यान सेबी लै कौठा कौरिंदै पोलिंग बूथ पोछ़ान थाकोस।
ब्याली सेका तियूँरी बौस्ती कै हैनौ कुने घौर नाईं थाको, ज़ियै का कुन वोट बेज़बै नाईं नाठौंदौ हुवेस।
निक्कू वै सेठ रोह बाऊ रि ज़ीताई पुरी त्यारी की थी।
सेठा बाऊ बि ज़ीत रि आस कै मौस्त फिरिंदै छ़ाती तान्याईंदै छ़ुलान थेयो।
चुनावी नौतीज़ा रिह गौरी सौमनै आछ़दी देखिंदै सेठ रोह बाऊ ज़ीत रि पाल्टी रि त्यारी कै लागो।
शहर रि उश्टी पौंच वारा जमावडा सिधा ज़िलाधीश रोह दौफ्तौर कै कौठा फिरदौ लागो।
सेबे ज़ितींदै वाराऐ सौंगी बौनिंदै वाह वाही लुटयाना च़ाईंदै थेह।
सेठ रै रुपया वारै सौंगी ज़ौ एबी सेका आपनौ कारोबार साँभाल्याँदै थेह
निक्कू रोह बाऊवै देखो, सेबियै सेठ रोह बाऊ लै घेर्याईंदै खौरै थेह।
निक्कू रोह बाऊ हाथ कै हार गिनुवी पिछ़ाँएकी लाईन कै खौरौ फिरो। 
हाईतै का चुनावी नौतीज़ा रि घोषना फिरी।
सेठा बाऊ ज़ितुवो।
खौरी भीडै तियूँलै कानै गाश च़ुँगो।
एक सैलाब-ज़ैऔ आखी रोह सौमनै का नाठो।
तियुँलै नाईं पौता भीडै केतरा तियूँरौ हाथ का हार निंदै सेठा बाऊ लै लायाई दिनो।
हौसौ ठौग्याउवौंदौ-ज़ैऔ सिफौर हौतेथे खौरौ थाको।
बागुर कै डालालँदी दोस्ती रोह हाथ
आसमान का गौएनाई बूँद शाँदा शाँदा रुई रै फाल्च़ै कौ बौदौल्दी लागी।
मौखमौली रूई-ज़ैई शुकलै फाल्च़ै औनौन्त रि टोफी, तेका ओवर कोट सि साथ-साथ रोडाऐ आला कै आपनौ साम्राज्य स्थापित कियो।
ऐऔ ता टोफीयै तियूँरौ मूँह बूदौंदौ थेयो तैबिह ओरु-पोरु का शौरदै हियूँ रै फाल्च़ै बीच़-बीच़ै कै तियूँरो मूँह लै छ़ुवान ईंयेत-पोरेत कौरान थीह।
तेकाए बादौल रि ओट का सूरौज रोह मूँह देखुवो ता शुक्ली रूई सुनाई परी-ज़ैई डोलबै लागी
मौखमौली रुई-ज़ैई हियूँ रै टालै तियूँरै हाईत्राए मौन रि परत का परत पडताल कौरदी आपनौ हुना दौर्ज़ कौरान थीह।
हौसौ एक हाथ कै छ़ौतार पाकरिंदै ज़ैऔ-ना-कैऔ ईङमाऐ बौढ़ियान थेयो।
हियूँ रिह थेपेरै हौतयूँलै हाईतै सेका च़ीरींदै आईक दुनिया लै देखान थीह।
तियूँरौ मौन च़ान थेयो कि हौसौ हियूँ कै दोईसू।
हौसौ एबि-एबि माल रोड का हाँडिंदै रिज कै पोछ़ोए थेयो कि बागुर रोह
तान्डौव हौतयूँलै आ हौतयूँरी छ़ौतार कै नाच़ाँदौ लागो।
हौसौ पिछ़ाएँ ता छ़ौतार ईंङमाए, हेत का पैलै कि हौसौ सौंबौली बोल्दौ बागुरै हौतयूँरोह छ़ौतार कै कौब्ज़ा कियो।
हौतयूँवै वाल मुश्कौलै आपु लै साभाल्याओ तेका छ़ौतार लै।
तियूँरौ मौन कौरान थेयो कि छ़ौतार लै बौन्द कौरसु ओर आईके गौरी ख्याल आओ कियै ब्याज़ीसु होरी।
ज़िंदगी कै कई बेरै तामोरी उछ़ाले डौरिंदै खुशीयों लै वापौस कौरदै सी।
नेदेखींदी, बान्तरुवाई, नाई सुनच़ुविंदी प्रकृति सत्ता आपनौ ढ़ाँगै तामोर रोह भौलाई लै काम कौरान थाकदी।
तेतेरा तामोरी कियै सौमज़ी बोल्दै सी?
तेका ज़ानी कयौ सुनच़ुविंदै हौतयूँवै फौटौक ज़ैई छ़ौतार बौन्द कियो।
अन्नत लै याद नाछ़ान थेयो कि हेतका पैलै हौसौ हियूँ कै केतरा आ कियै याँउवो थेयो?
हियूँ रै थेपेरै ज़ियै हौतयूँलै खुश कौरान थीह हौतेथे हौसौ फिकौरै बि थेयो कि हौयौ ख्राब मौसौम कै हौतयूँरै नाटौक रोह शो रोह कयौ फिरेस?
ऐऔ ता हौसौ एक दुई बौराश कै एक बैरै शहर रोह चौक्कौर लाँदौए थेयो।
हिंवाद कै एबकि बेरै तियूँरौ आछ़ना पैली बेरै फिरो थेयो।
छ़ौतार बौन्द फिरदेसिनाए हियूँवै गाश का पार सेका तियूँलै मेशर्याओ।
हौसौ बागुर आ हियूँ सि साथ मौज़ा कौरदा एक गौरी रि ताईंयै आलाग दुनिया कै हिराउवो।
औमनै-सौमनै सैलानी रि गार, दूर उश्टै कै बेठैंदै जै हौनुमान, आसमान माज़ प्रामाउविंदौ दियूस सि किरौन।
हौयै किरौनै हौतयूँरोह हाईतै फैलुवौंदौ आँयाँरौ माज़ आपनौ प्याँशौ दौर्ज़ की  थीह।
हौतयूँरोह रोम-रोम खिल उज़ुवो, हौसौ तरोताज़ा फिरिंदै आपनौ कौमरा कै वापौस आओ।
कालै कौ द्यार होटौल कै पौखो हौसौ आपनी रंगमंडली सि साथे नाटौक कै बाताईनैकै व्यौस्त फिरो थेयो।
हौतयूँलै लागान नेथेयो कि हैनै मौसौम कै नाटौक रोह मंचन फिरी बोलेस।
दौक का पिछ़ु सेबे रंगमंडली रै पेरै च़ुच़्च़ुटा नोबोलिंदै होटौल रोह कौमरा का हिराउवे।
नन्दन रौ किछ़ औता-पौता नाईं।
सर! विकासै एबी कौमरा कै आछ़िंदै तियूँलै बोलो।
किछ़ बातै नाईं। 
विकास! तुह आपनै क्रैक्टौर कै द्यान दै।
नाटौक रि नायिका फिकौर कैस।
एबी पैली बेरै नाटौक मंडली कै शामिल फिरिंदीस।
तेकाए नाटौक रोह डारेक्टौर रि इज़ाज़ौत नामाँगिंदै बाऐ नाईं नाठी।
हौसौ कौमरा कै बेशिंदै किरदार रौ बारे कै सुनच़ियानस।
ताऊँलै कयौ फियो।
अन्नतै तियूँरौ मूँह कै आछ़दै भाव लै पौढ़नाई कोशिश की।
नुवाँ सर! किछ़ नुवाँ
हाऊँ सुनच़ियान सु मैरै गाछ़ै रौ कयौ फिरेस!
हाऊँ हेती शेलै कै साडी नालाउवी सौकदी।
किछ़ बातै नुवाँ। 
साडी कै तु बाऐ का शौल बुदिये। 
अन्नत कै सेब मुश्कौल रोह हौल थाकदौस। 
हौसौ ता सिरिफ हेती च़ानस ज़ैऔ बि नाटौक फिरो च़ाईं।
हौयौ शहर रै रंगकर्मी सौंगी तियूँरौ जोश बौडयानै कै लागैंदैसा।
अन्नत! हौसौ होटौल रि खिडकी रौ पौल्दा पोरू कींदै बाऐ शानस।
शुकली रूई रै खुश फाल्च़ै आकाश का दौरती कै डालालाँदी होरसानस।
ऐऔ ता हीयूँ रोह नाज़ारा कासी लै रोमांचित कौरेस पर एबी हौसौ नाटौक रोह सिवा किछ़ बि सुनच़ीना ज़ैऔ कै नाईं।
तेकाए होटौल रोह द्वारै कै गाँडी बाज़दिस।
कुनस? 
आँ बोलौ!
हाऊँ सु!
शिखा द्वारै कै आछ़दिस।
अरे तु बान्त ईंदै? 
बेश तै!
कयूँ ? 
कयौ नाईं रुवाओ?
आ! आ! तुमलै बिसरीसु हैऔ कैऔ?
पर बिशारुवौंदौ सु तुमलै मैरौ शिमला हुना बारे कै कुनियै बोलो?
हौसौ तुँबा सौंगी सा ना शेखर! दौफ्तौर का घौरै पौल्ठींदी बेरै औक्सौर बातै कै बेठींदै थेह।
कालै ब्याली लै ज़ेतरा बेठुवे ता तेनै बोलो कि एबकी बेरै किछ़ आलाग कौरनाई इछ़ास, तुमलै हौयौ हिंवाद मौसौम कै शिमला कै नाटौक कौरबै गिशी आनिंदिस, पर हेती ख्राब मौसौम कै शो फिरी बोलना मुमकिन नालागानस।
आँ शिखा झी। 
एबी ता हालात हैनै सा तैबी आस रौ धागौ पाकरौंदौस।
हाँडौ शानौ।
 कालै कयौ फिरदौस?
कयौ पौता सूरौज देओ रोह प्याँशौ तामोर रौ शो लै कौराँबैलै आपनौ साथ निभायाएस
सौ कैयौ?
अरे भई! हियूँ का पिछ़ू दियूस कै ता मानुष घौरै का निकिलदै सा ना?
 आँ सौ ता सा।
बौस फिरो ज़ानौ!
अरे! हौयौ ता बोलौ कि तुँबै मैरौ हाल च़ाल पुछ़बै आईंदिसौ,
नाटौक निफिरी बोलना गौम देखाँबै आईंदिसौ?
अन्नत रौ लहज़ा दौक बौदलुवो थेयो।
ऐऔ एखले ज़िंदगी आ रांगकाम धौरौम निभायाँदा तियूँरौ बौरताव कै केतरा-केतरा तौलखी, बान्त रुवा काठौपन हावी फिरदौस।
ऐऔ ता बाऐ हाईतै एक ज़ैनौ सिधापन देखींदौस,
पर रांगकाम कै होर्सदेसिना ए तियूँरौ पुरौ बौरताव ओखार रोह मुख्टौ लाउवी आ हावी फिरदौस। 
तेका औसली नौकली रोह ख्याल बि नाथाकदौ।
शिखा ज़ानदी थीह तियूँरौ हौयौ बौरताव आ तियूँलै बि। 
तेकाए हासिंदै बोली उज़ुई? 
आज़ छ़ुटी थीह। 
सुनच़ुई कि ताऊँलै बेठुई आछ़सु? 
कियै तुह व्यौस्त हुँदेन ता हाऊँ नाशदिसु?
अरे नुवाँ। 
अन्नतै फौटौक ज़ैई आपनौ लहज़ा बौदल्याओ।
शिखा बोली उज़ुई, तुह बिसरुवो हियूँ रौ मौसौम मैरौ सेबका भाना मौसौमस।
नुवाँ! बिसरुवौंदौ नाईं हाऊँ, मुला सेब यादस।
हेती बोलदेसिनाए अन्नत रौ मूँह कै पुरानी यादौ रै टुकरा-तैरदै साफ देखियान थेह।
सौमनै खिरकी का बाय शाँदा हौसौ उज़ुवो,तुह हियूँ रै पुतला बौन्यान थाकदी थीह, आ हाऊँ तेन सेब कै रांग भौरदौ थेयो।
हियूँ रै पुतला बौन्याँदा-बौन्याँदा तुह कौदु-कौदु मैरौ मूँह बिलै हैयौ शादी थीह ज़ैऔ। 
ज़ैयौ कयौ। 
ज़ानी।
हेती सौमौज़ निथी तेतरा! 
पर मुला लागदौ थेयो, कि तुह मैरौ मूँह कै किछ़ लोरियान सै!
सौच़ी! ताऊँलै याद सौ।
नुवाँ पुरौ याद नाईं। दुमला-ज़ैई बौच़पौन रि याद कियै औच़ेतौन कै आज़े आपनौ घौर बौन्याई बेशिंदी सा।
शिखा तेसाई बौच़पौन सि सौंगी थीह।
तेसा घौरा सौमनै ज़ौ ज़ुखसी रौ ब्रान्डा थेयो, रोज़ दोथी हौसौ उज़ुईंदै हौतेत काए तेसलै आराँदी थीह।
हौसौ आपनौ घौरै पिछ़ाएँ मियानी मौतलौब कौमरा रोह हाईतै का तेसलै सौमनै शाई खुश थाकदौ थेयो। 
शिखा अन्नत का दुई बौराश बौडी थीह
मुला रोज़ हौतेसा इंतज़ार थाकदौ।
ऐयौ ता मुला बि आपनौ सुकूल कै पोछ़ना थाकदौ, ज़ेतरा कि मैरौ सुकूल तेसा सुकूल का दूर थेयो आ आमोर रि बात बि आलाग थीह।
ज़ानी कयूँ हाऊँ च़ाऔ सुकुल लै बेरीसू, दूर का तेसा च़ूकदौ हाथ लै नाशाईंदू घौरै का निकली नोबोलदौ थेयो।
आमोर माज़ बाताईना ज़ौरिया थेयो, दूर का बागुर कै च़ूकदौ तेसा हाथ!
छ़ुटी तौदु रोज़ हौसौ मैरी बौएनौ सि खेलबै आछ़दी आ दौक क़ा ए तेनलै शोठयाई मुकसी कौठ फिरदी।
बौच़पौन रै सौ दियूस ज़ौ तेसा आ मैरौ माज़ दोस्ती रौ धागौ बानुओ हौसौ बौराशौ सेका आमलै बानी थाकी।
बेमोल, बेज़ुबान, सेबका कीमती दोस्ती रौ किने नाऔ दिनाई ना तेसाई कौदु इछ़ा फिरी ना मैरी।
ज़िंदगी चौक्कौर सि कौठा-कौठा हाँडदी हौसौ आपनी दुनिया कै मौगौन फिरी आ हाऊँ आपनी बात कै हाँडी निकलो।
कौलेज रै दियूस कै ज़ौ नाटौक कै रिश्ता बौनो हौसौ बौलकौरी आज़ बि च़ौलौंदौस।
अन्नत सुनच़ियान थेयो कि केती बेरै शिमला आछ़नै कै हौसौ शिखा सि बेठिना च़ाईंदै थेयो। 
ऐऔ ता फौन कै तेसाई बातै फिरान थाकदी।पर बेठीना कौदुवे निफिरी बोलदौ।
तियूँलै याद आछ़ान कि नाटौक रि उश्टै तेसलै बौलिवुड सेका निंयो।
तौदु काली शिमला आछ़नै कै तियूँरै पुरानै सौंगी होरियै तियूँलै खोमाओ।
सेब आ तियूँरू बातै तियूँ हाईतै बि हौसौए आपुलै ओरिक्या का आलाग सौमौज़ना भ्रम ज़ौर्मो।
सेब शिखर कै पोछ़ौंदौ मानुष हौयौ ब्याज़ रौ शिकार फिरदौए फिरदौस।
हौयौ भ्रौमै कौरी ज़ौ मानुष आपु लै ज़ेती छ़ोईं काछ़ी कौरेस तेतीये तियूँरौ भौलौ ज़ानौ।
नाता सेबियै ज़ानदै सा कि हौयौ दुनिया वाल ज़ालिमस।
च़िलख्दौ सूरौज लै पूज़दिस।
तौदु काली तियूँलै बि सौफौलता रौ ब्याज़ फिरो,
फिरी भौलौ फिरो च़ाईं तियूँरै भौलै आ सौ़ऐ सौंगी रौ हौत्यूँवै तियूँलै माटी कै होरसाओ।
आज़ बि ज़ेतरा बातै च़ौलदिस ता सेबी लै हौयौए सौमज़ाँदौ कि “सौफौलता लै हाज़ाम कौरना शिखौ।
आज़ मुलुक बौराश का पिछ़ु शिखा लै आपु सौमनै पाईंदै हौसौ सौमज़ी नोबोलान थेयो कि शिखा बान्त तियूँसी बेठींबै कयूँ आईंदिस।
ज़ौदू काली अन्नत उश्टै बिलै लै बौडियान थेयो तेकाए तियूँलै पौता च़ौलौ कि शिखा एखली फिरिंदिस।
तेसा मौर्द नाईं थाको थेयो। 
हौसौ हौयौ ज़ानिंदै दुखी थेयो।
वाल कोशिश की तेससी बेठीनाई। 
तियूँरी सौंगी रजनी रोह हाथै बेदान बि बेज़ो।
शिखा बेसुध, ज़ानी फिरी थीह।
तेसै ता बेठीनै का बि साफ मौना कियो।
अन्नत च़ाईंदै बि तेसा दुख कै शामिल नाईं फिरी बोलो।
तियूँलै दुख थेयो कि हौसौ आपनी बौच़पौनाई बायो रै आशपानियू नाईं कुशी बोलो।
एखली शिखा किस्मौत रौ क्रौश्ट आस्यान थाकीस।
वौक्तै तेसलै मौज़बूत बौन्याओ।
दुख का निकलिंदै तेसै अस्मिताऐ कौरी ज़ियूना शिखो। 
तेसै आपुलै आपनी नुकरी आ लौउठै बाऊवै छ़ोटू रि ज़िम्बारी निभायानै कै बिसर्याओ। 
अन्नतै बि एखलौ ज़िंदगी रि सेबे भौलाई लै आपनौ सौंगी बौन्याई ज़िउना शिखो थेयो।
ऐऔ ता तियूँरै सेबे सौंगी शादीशुदा थे।
सेबे पेरै माज़ तियूँरै चाचा-मामा बाकी पेराऐ रिश्ता आ पाका बौने थेह। 
आ तेथे रिश्ता तियूँरै एखलौ ज़िंदगी कै दुख सुख रै सौंगी थेह।
एक बेरै तियूँवै शिखा सि रिश्ता ज़ोडयाना च़ाओ पर तेसै तियूँलै खाली हाथे वापौस बेज़ो।
तेका बि बौच़पौन कै सौंगी रौ बानौंदौ धागौ ज़ैऔ तैऔ बौनी थाकी।
एक घागै का गिशुविंदी शिखा आज़ मारे मौसौम कै अन्नत सि बिठींबै आई पोछ़िंदिस।
तेसै अन्नत रौ मौन पाका कियो।
तु फिकौर मौकौरे।
तैरौ नाटौक रोह शो ज़ुरूर फिरेस आ मानुष शो शाँबै ज़ुरूर आछ़सा।
दुईये ऐ बेशिंदै नाटौक शुरू फिरनै का पैलै रै सेब काम तै किये। 
सेबियै बिशारुवे थेह शो का पैलाऐ सेब काम हेती औबौल ढ़ाँगै अन्नतै एखले कैऔ निपटाए?
कालै कौ द्यारै दुई बाज़ै हौल कै सेब त्यारी शुरू फिरी।
शिखा आँ
कयौ टैम फुरौदौस?
च़ार बाज़ौंदौस।
सेब कालाकारौ मौंच कै आछ़दैसा।
सेब कालाकारौ हाथ ज़ोडयाई आखी बूदी  निदेशौक रै सेबे निर्देशौ लै मौन्याँदै सा।
कुन बि कालाकाराई एकाग्रौता ज़ुरूरीस।
साधना, एकाग्रौता, ध्यान हौयै गुन सि भौरपूर कुन बि कालाकार कला रौ चोटी कै पोछ़दौस।
तेकाए नाटौक का पैलै च़रुक थाकनाई साधना ज़ुरूरीस ताकी सेब ठाई कै कालाकार आपु लै आलाग कौरी आपनौ रुख्स कै ध्यान कौरेस।
नाटौक कै रीटेक नाथाकदौ सिरिफ आ सिरिफ एक टेक थाकदौस। 
भौग्वान रौ गेत का पिछ़ु कालाकार आपनौ किरदार कै होरसी आछ़दै सा।
आपुमाज़ी बौदी बाताईनै कै मौनाई थाकदिस ताकी ओरिक कालाकारौ लै मौन्च कै दिक्कौ निफिरा।
मेकप फिरो क्यौ?
आँ शिखाऐ ज़ौवाब दिनो।
हाऊँ पुरौ कास्ट रि ताईंयै चा बेज़दी सु
ठीकस।
लाईट कै कुनस?
रंजन- शिखाऐ बोलो
शाऔ! एस.एन. जोशी जी शायौद मारे मौसौमै कौरी नाछ़ी बोला?
चान्दला जी! 
कुन तेते आँ! 
तेते ता जु़रूर आछ़सा।
ठीकस। 
तुह द्वार काछ़ै का तेनलै सीट सेका आने।
ठीकस, फिकौर मौकौरे।
दौक काए हौल कै मानुषौ रौ आछ़ना शुरू फिरो। 
शिखा बोलौ हौल कै केती मानुष सा?
पौन्दरा-बीश शिखा ख्यालै ज़ैऔ बोलदिस
सेब ठीकस।
आँ! ठीक पांच़ बाज़ै शो शुरू कौरसी।
कयौ फिरो आयाँरौ कियू फिरो?
अरे! भी कुन ता बिज़ली पाल्याऔ!
आखार कियै का आछ़ानस?
अन्नतै ख्यालै ज़ैऔ फुसफुसाओ।
पाल्यानाई ठाईं कै कियै रंजनै बिज़ली हिशाई ता नाईं?
हाऊँ शाँदौ सु।
तु बाऐ साँभाल्या! 
आन मुला बैटरी दै।
हौयौ कयौ! 
ईंयेत ता सेब ठीकस। 
हेथा मौतलौब
बिज़ली ठुरी! 
कुठान लागो! 
एबै शो कैऔ फिरेस? 
जौरनेटौर आराऔ!
कियै का?
रंजन डौरान थेयो।
कियै का बि।
शिखा दौडयाउविंदै हौल रौ पिछ़ाएँ बौनैंदै होटौल के एखले नाशी पोछ़ी।
जी, आमोर रौ नाटौकस, बिज़ली ठुरिंदिस।
मारे मौसौम कै जौरनेटौर ओरिक कियै का एकदौम बौन्याना आसान नाईं।
किछ़ बातै नुवाँ!
तुँबै नियौं। 
हौल कै जौरनेऔर गिनुविंदै शिखा ज़ैऔवे पोछ़दिस।
बिज़ली आछ़दिस।
शाँदिस
सौमनै स्टेज कै नाटौक रौ पैला मानुष आपनौ संवाद बोलानस।
शिखा रौ हाथ बागुर कै उज़ींदौस।
दूर पौल्दा रौ पिछ़ाएँ का शाँदौ अन्नत रौ हाथ तेसा हाथ सि कौठा-कौठा च़ूकबै लागदौस।
बागुर कै आऐरदै हाथ माज़ी दुईये पोछ़दैसा, तेनाई गली कै ज़ियै दुई चोटी कै डालालाँदी उछुलदी गिलैरी ज़ैई शिखा आसमानाई परी-ज़ैई अन्नत रौ शो शाँबै पोछ़दिस।
नाटौक का पि़छ़ु ताली रि आवाज़ै बाज़ींदौस बीतौंदौ संवाद।
आज़ कै पौल्ठुवैंदै तेन दुई खुशियै बागुर कै हाथ चुकाँबै लागदैसा।
मुला यादस बौच़पौन कै ज़ेतरा त्रौन-च़ार बौर्शाई हुवेस मैरौ बाऐ छ़ापार गाश नाशिंदै फोटू गारनाई ताईंयै हाथ कै मौटी ज़ैई काताब थामाई दिनी थीह।
साहित्य प्रेमी बा रौ घौरै ज़ौर्मना मैरौ सौभाग्य थेयो। 
धौरौयुग, हाप्ता रौ हिन्दुस्तान, सारिका, दिनमान, सेबे आखबारौ रोज़ आमोर काछ़ै आछ़दी थीह।
बाऐ आपनौ भारतेन्दु विद्यापीठ पुस्तकालय खोल्याओ।
हैनी पृष्टभूमि कै लिखना पौढ़ना सिलसिला नोरोक्याउवी च़ौलान थाको।
हाऊँ ज़ौदु बि मोमिन सि बेठुईंदै पौल्ठींदि ता हर बेरै एक आलाग बास गिनुई पौल्ठींदी।
ऐऔ ता मोमिन रि बौएन मैरी सौंगी सि सौंगी थीह।
लवलीन आ हेनाई एक लौउठी बौएन थीह।
कौदु-कौदु युनिवर्सिटी सि बौस कै लवलीन सि मैरी बौएन बेठीना फिरदौ थेयो।
शुकलौ रांग आँगरेज़ी लाईना पर फौर्याउविंदी,
बिन किछ़ मेकप रौ मूँह सौदा खिला देखींदौ।
बाताना ढ़ाँग वाल सौलीका वारौ।
एक दियूस युनिवर्सिटी का पौल्ठींदी बेरै पौता लागो कि सेबे सौंगी मोमिन रौ घौरै नाठीसा, तेका ता अगले दियूस बाताईना बातै मोमिन रौ घौर थेयो।
आलीशान कोठी।
आज़ रौ कंकरीट रौ ज़ाँगाल का आलाग शारो शांत बौनौंदौ।
तौदु मुला हौतेत नाशना मौका नाईं पौरो
ज़िज़ि रौ मुला वाल दुखस।
ऐऔ ता! 
मैरौ बा रौ काठौ आदेश थेयो, कि युनिवर्सिटी का पिछ़ु सिदा घौरै आछ़नास।
ईंयेत हौतेत उछ़ान छ़ुलना तेनलै भौलौ नालागदौ थेयो।
मुलुक बौराशौ का पिछ़ु मुला मोमिन दौफ्तौर का घौरै पौल्ठींदी बेरे बेठींदी थीह।
ज़ेतरा पैली बेरै पौरी ता मैईंयैए तेसलै रुवाओ।
सेबे सौंगी पौढ़ाई का पिछ़ु काछ़ी-काछ़ी फिरी।
सेबी रै शहर बौदलुवे आ ज़िंदगी बि।
हौयौए सेब छ़ोटी पेराई किस्मौतस आ दुनिया रौ ढ़ाग बि।
कौदु कभार पीहर आछ़नै कै कुन कौलेज सुकूल युनिवर्सिटी रौ सौंगी बेठींदेन ता यादौ रै सौमुन्दौर कै डुबाङ लाना ए बौस थाकदौस।
बौदिबाग द्यानी पेरै, शादी का पिछ़ु आपनौ शहर आपनै मानुषौ का दूर फिरना दुखाना तोलाई ज़िउँदिसा।
हाऊँ किस्मौतवारी सु कि हाऊँ हौयौ दुख लै बौदी नाईं भोग्याई बोली। 
ऐऔ ता!
मैरौ मौर्द रौ पुश्तैनी घौर शिमला कै थेयो। 
तेका मैरी नुकरी लागी आ हाऊँ आपनौ शहर पौल्ठुई आई।
हौतौदु बात कै दौफ्तौर का पौल्ठींदी बेरै मुला मोमिन देखुई।
रौडै कै चाप्पौल, बेरौनौक मूँह, आलागे गाछ़ै, गाश कुरती, पार घेरावारी लहंगा जैनै गाछ़ै।
मुला लागो कि मोमिन मुला रुवाई नोबोलानस, हाऊँ कियै पौखबै थीह।
सिधा मोमिन काछ़ै नाशी पोछ़ी।
मैईंयै टोखाओ-रुवाओ! नुवाँ!
हाऊँ लवलीन रि सौंगी।
आं रुवानाईं कोशिश कै सु। 
तु रीना सै ना! मोमिनै बोलो!
आ आच़काली हौसौ कुनैन बंगला साहित्यकार की रचनां रौ हिन्दी कै औनुवाद कौरानस।
तु कयौ कौरान सै?
मोमिनै मुका पुछ़ो-
हाऊँ बि कामै कै सु। 
इंदैए शिमला कै।
मुला याद आओ कि मोमिन आपनी कानून रि पौढ़ाई माज़ै कै शोठयाईंदै टाईबस कै काम खौटबै घौरै का ठुरी थी।
युनिवर्सिटी कै आपनौ शारो रुख्सै कौरी सेबी री नौज़ौर कै थाकदी।
मोमिन ज़ैनौ ढ़ाँगै पौढ़ाई माज़ कै आदबौरौ शोठयाईंदै ओरिक बात कै नाठी निकली थीह।
तेथाई बि आलाग कोथ्यास।
मोमिनै मुला हौतौदु आपनौ घौरै आछ़ना न्यौता दिनी बेज़ो।
ऐऔ ता हाऊँ घौर दौफ्तौर छ़ोटू रौ कामै कै मिशर्याउवि थाकदि सु
एक छ़ुटी रौ दियूस
घौरा काम निप्टयाई हाऊँ मोमिन रौ घौरै नाशी पोछ़ी।
हाऊँ आपनी हाई लै बि साथ गिनुई नाठी।
ताकी लेट फिरदेन हौसौ मुकसी थाकेस।
शिमला शहर रौ शारो माल सौलौक।
मालरोड का लौउटौ शिमला सेका पैदौल बात, पैदौल हाँडदै वारै लै सेबका शारो आ शौक नूँदौए अवोबागुर रि ताईंयै औबौल बात।
आगुई ज़ैनी ताज़ा बागुर कै कामी ज़ुरूर आईंदिस, तैबिह शारो कयूँकी हौयौ इलाका कै किछ़ बौन्यानाऐ काठै कानून सा।
शूनौंदौस, कि आङगरेज़ौ रौ ज़ामाना कै माल रोड कै आम मानुषौ रौ हाँडनाई मौनाई थीह 
ईंदै आङगरेज़ौ रि द्यानी पेरै घोरै गाडी कै बेशिंदै वाल शानै कौरी एक ठाईं का आईक ठाईं ग्रीब भारतीय जौनता रौ क्यारै गाश पोछ़दी थीह।
हाऊँ सुनच़ियान थीह, कि आज़ाद भारौत कै हेती ता सुख फिरो कि आज़ आम जौनता बि माल रोड कै हाँडान फिरानस, हौयौ ता आलाग बातैस कि मौनाई गुलामी एबी बि ज़ैऔ कि तैऔ बौनिंदिस।
हौयौए सुनच़ींदा-सुनच़ींदा माल रोड फिरदी हाऊँ लौउठौ शिमला रौ डाक खाना का पार होरसी मोमिन रोह बंगला सेका नाशी पोछ़ी।
बाऐ गेट रौ एक बिलै काच़ा नुकुर रै क्वाटौर थेह, आ आईक बिलै तेना बंगला।
बंगला का ठीक पार किछ़ पोछ़ैंदै मानुषौवै कौब्ज़ा किंदै घौर बि बौन्याना शुरै कियो थेयो।
पिछ़ाँएरकी बिलै वाल बौडौ लौन बोलबै सौरी कयूँकी हौतेत हरयाली ज़ुरूर थीह, पर लागदौ थेयो कि बौराशौ का किछ़ कि बौऔंदौ नेथेयो।
पुरानौ ढ़ाँग कै बौनैंदै बंगला का बाऐ रि गैलरी ज़ौ कि गोलकार ज़ुखरी रै काम रौ वाल औबौल नमूना, ज़िज़िकै बौडी ज़ालीदारी खिडकी बौनिंदिस,हाईतै गोलाकार कौमरा।
पुरानौ शिमला कै घौर ज़ुखरी रै बौनैंदैसा।
ज़ुखरी री पाँड एक बिलै चैडा दिवान। 
दिवाल कै फुलकारी रि शारे च़ादरी, 
पाँडै कै कश्मीर गम्चछा, कौमरा रौ माज़े माज़ सोफा दुई सीट वारौ विक्टोरियौन ढाँग रौ।
आईक बिलै ज़ुखरी रौ दौल आ ज़ुखरी री पुरानि आलमारी।
आलमारी सि साथे ज़ुखरी री बौङरी।
बौङरी कै छ़ारिंदी सेबे तौस्वीरौ पाचास रौ दशक कै निंदी सा।
एक बिलै तेसाऐ यो-बा रि तौस्वीर आईक बिलै तेसाए कौलेजाई।
हाऊँ तेसा घौर शाईंदै हैरान गुई।
सेबे च़ीज़ौ आलीशान, पुराई ढ़ाँग रौ बौनौंदौ आरशु, मेंज पोश, सौमनै दायाँ बिलै द्वाल घौडी, घौडी रौ घान्टा एक बिलै का आईक बिलै च़ूकदी बेरै लै आखार दिंदौ बाज़ान थेयो।
एबी बि मैरी नौज़ौर आलीशान ड्राईंग कौमरा लै शानै कै लागिंदी थी, मोमिन मैरी नौज़ौर लै आज़माई नाठी।
बोलेस रीना कियै हिराउवि, हाईतै आरामै बेशौ।
ताऊँलै सारौ घौर देखासु।
हाऊँ सौरमुई, आपनी कामज़ोरी ज़ानिंदै एक दौम बोली-उज़ुई-नुवाँ नुवाँ।
हैऔ किछ़े नुवाँ।
तैरौ घौर ओरिक्कया का आलागस, हाऊँ पैली बेरै तैरौ घौरै आईंदिसु ता बिशारुईंदी सु।
तेका तु नाज़ानदिसै हाऊँ पुरानै फौरनीचौर लै भाँदी सु।
मोमिन नाज़ानदी थीह कि हाऊँ अनंटिक फौरनीचौर लै भाँदी सु।
तेसलै मैरौ भाना पौता नेथेयो।
बौराशौ रि ज़ान पहचान आज़ तेसा घौरै गिनुई आई थी।
ऐऔ ता व्यौस्त हुनै का बेठुईंदै बेशना मौका कियै पौरदौस?
कौदु दौफ्तौर का पौलठींदी बेरै कियै सौंगी बेठींदै ता छ़ोई-छ़ोईं कै कयौ हालस?
हेत का बौदी कियै बाताउवी बोलदै सी।
आज़ रीना सुनच़ियान थीह भौलौ फिरो च़ाईं फेसबुक बौन्यादै वारा ज़ौ आज़ दुनिया हेती लौउठी फिरिंदिस,
ज़ौ कियै बि बेशिंदै आपनै पुरानै सौंगी होर सि बाताईयौ।
मौन्याना खोमाएस कि ज़ौदु बि किछ़ नौउवी च़ीज़ दुनिया रौ सौमनै आईंदिस, ता भौलाई ताईंयैए आईंदिस।
ताँबै दौक सौरी तेसा औबौल कामै कै आन्ना बौदला गौलौत कामै कै आनबै लागदै सी।
मोमीन गोमाउवीस कि हाऊँ किछ़ ओरिके सुनच़ियान सु।
बोली उज़ुई-रीना कियै हिराउवी?
एबी दौश मिनौट पैलै सेका ता बीत कै मेशर्याउनी थी एबि बि ईंदै नाईं,
नुवाँ नुवाँ! हैवै। 
मैईंयै सौर्मींदा ज़ैऔ बोलो-
तेकाए नुकुर चा गिनुई आओ।
औंदौ,चा औंदौ! आँबै हैवे जुटदै सि, खीर नुईंदै।
तुँबै बि जुटिंदै शाऔ
हाऊँ चा रि ठाईं कै चा रि कैतली लै शाँदी लागी।
वाल शारो,कश्मीरी नक्काशी रौ बान्तरुवा काम हौतेत कै खौटौंदौ थेयो।
तेका तेसा घौर रौ एक्कुम कूना लै ज़ाननाई ताईंयै उतावली फिरी। 
मोमिनै पुरौ घौर वाल भौलै कौरी देखाओ।
हाईतै कौमरा कै बौडै-बौडै ज़ुखरी रै पौलौंग थे। 
माज़ ज़ूला।
ज़ूला ज़ौ रेज़ु रौ बौनो थेयो।
बंगाली ज़ूला बौन्यानाई हौयौ कला लै ज़ानदै थाकदै तेसैए मुला बोलो।
माज़ कौनरा कै तेसै पेंटिंग सौज़ायाई थीह।
वाल शारे।
ऐऔ ता मोमिनै बोलो कि मैरौ बा ज़ागिरदार देरै का आछ़दै सा।
बानठीना वौक्त ज़ागिरदारौ लै आपनी ज़ागीरौ शोठयानाई खोमाई।
शिमला रौ बंगला तेसाई यो रि ज़ौर्मनाई माटी बि हुवौंदौस।
तेसैए मुला बोलो कि तेसाई यो रिज ज़ियै चौर्च सा, हौतेथे कियैन कौलेज बि थेयो हौतेत काए पौढ़िंदिस।
काफी देर बाताईनै का पिछ़ु हाऊँ आपनौ घौरै पौलठुई आई।
मुलुक द्यार सेका घौरै मोमिन रौ घौराई बातै च़ौलान थाकी।
मैरौ मौर्दै एक दियूस हारुईंदै बोली बेज़ो कि हौतेथे कयूँ नाशी नाथकै।
मौरौ मौन आपनै दुई क्राया रै कौमरा कै घुटबै लागो।
मैईंयै आज़ सेका ज़ौ घौर बौन्याना सौपना शाई छ़ारो थेयो। 
हौसौ सौपना मैरौ पिछ़ा कौरबै लाओ आ मुलुक बेरै हौयौ बातै गाश आँबै द्यान मौर्द माज़ झिगरा बि फिरो।
तेका ता औक्सौर छ़ुटी रौ द्यार मैरौ तेना घौरै नाशना फिरदौ। 
मोमिन रि यो पुरानै ज़ामाना रि हिरोइन लागदी।
बा रौ नाईं थाकना ता मुलुक बौराश आउखाए फिरयो थेयो। 
तौदु काए मोमिनै ज़ायदाद आ ओरिक सेब काम आपनौ हाथै कै माँगे थेह।
एक दियूस बाताईनै का पौता च़ौलो कि तेना बा लै तेन बौईनी कै वाल नाज़ थेयो।
बा पिछ़ु यो का बौदी बेदान हुनै काए त्रौने बौईनियै कौसौम खाई थीह कि शादी नौकौरीं आ यो सि कौठाए थाकसी।
यो रै मुलुक कोशिश का बि त्रौने बौईनी रौ फैसला नाईं चूटो।
आं! वौक्त सि साथ जीवौन-यापौन, आपनी आलीशान ज़िद़गी रौ ढ़ाग लै बौनयाई छ़ारनाई ताईंयै रुपया रि कीमौत रौ ख्याल ज़ुरूर आओ, तेकाए मोमिन शोठ्याई दुईटे बौएनी प्रोफेसौर फिरी।
लवलीन आँगरेज़ी पौढ़ाँदी आ लौउठी बौएन मनोविज्ञान।
अभिजात्य आपनी आलाग दुनिया कै फौसी हुनै का लैमनै मानुषौ का आलाग थीह।
ज़ियै तेनाए बोलखाई सेबे द्यानी पेरै घौरै पेरै कै फौसिंदी ज़िंदगी कै नौउवै जुडैंदै रिश्ता ईङमाए बौडयान थीह।
तेथे तेनाई दुनिया तेथे युनिवर्सिटी, छ़ोटू पौढानाए सेका सिमटि नाशी थीह।
उमौर सि साथे आऐंदै बौदलाव ता तेनाए मूँह कै बि पौढी बोलनाए थेह।
मुला तेना एक-पक्ष आदभौरौ लागदौ।
ज़ियै तेनाए बोलखाई सेबे द्यानी पेरै घौर पेरै छ़ोटू कै रमी थीह, तेथे तेनाई ज़िंदगी औटकिंदी ज़ैई ज़ाननाई थीह।
हाऊँ कौदुवे खुला मौनै कौरी तेनसी किछ़ बोली नाईं बोली पर सुनच़ींदी कयौ तेनलै शादी कौरनाऐ आपनौ फैसला लै बौदौलना नाच़ानौ।
दौक बौराश पैलै तेना बौंगला कै मारे नौज़ौर छ़ारदै पोछ़ैंदै पोडोसी होरियै बाशाल रि छ़ुटी कै ज़ौदु तेनै ईंदै निथी,
तेनाई माटी कै कौब्ज़ा कियोस। 
भनक लागदेसिऩाए दुईये बौईनी तेज़ फिरी।
तेका तेनका माफी माँगाईंदैए सुखै बेशी।
मुला बि भौलौ लागो कि दयानी हुनै का बि तेनै च़ुनौती दिनिंदै हौसौ पोछ़ैंदै होरी लै देखाओ कि तेनै कामज़ोर आ एखली नाईं।
ऐऔ मुला लवलीन वाल भौली लागदी,पर मैरी बातै बौदी मोमिन सि फिरदी।
बौदिबाग हौसौ मुका शहर रै काम कै कानूनाई ज़ानकाई माँगान थाकदी।
एक दियूस तेसा फौन आओ कि पौता कौरे दौक तेसाए साथ रि माटी कुनियै लौईंदिस?
हौसौ नाच़ाईंदै थी तेसा बौंगला सि साथ कुन बौदी मौंज़िल इमारौत खौरी फिरेस।
तौदु काली हाऊँ नुकरी छ़ोटू ओरिक पेराए रिश्ता नाता कै आपु लै लाई छ़ारदी थीह
रिश्ता ज़ेती गाश का शानै कै सुख वारै लागदै सा,
पर औसौल कै सुख वारौ माहौल कासी रौ घौरै देखनै कै नाछ़दौस।
कियै रुपया गाश मारीना, कियै द्यान-मौर्द माज़ रि दोछ़याईना, कियै स्यानै रि ताईंयै रोश
हेनाए आपु लै सुनच़ींदै पेरै कै प्यार रि कामी निथी।
कौदु-कौदु स्यानै, यो-बा रि ताईं आम पेरै लापौरवा फिरदै सा, तेथे मोमिन आ लवलीन वाल कौङली सोच़ सि घौर पेराऐ स्यानाई सेवा कै लागिंदी थीह।
मुलुक मेरै तेना छ़ुलबै नाशना रीना लै वाल भौलौ लागदौ आ हौसौ मौने मौन तेनसी आपु लै लाई बेशदी।
छ़ुलनाई शौकीन हुनै का घौर-पेराई व्यवस्था रौ कारौनै बाऐ नाशी नोबोलना तेसलै दुख थेयो।
रीना मौने मौन सुनच़ींदी कयौ मौज़ा रि ज़िंदगीस हेनाई।
आपनी मौरज़ी री मालिक सा।
ज़ौ च़ाँदी सा कौरदी सा।
ना मौर्दाई गुच़गुच़ाना ना रिश्तेदारौ रौ चौपौरना आ किछ़ ओरिक झमेला शानै कौरी ज़िऊँदी सा।
रीना लै एक आ बातै ज़ौ आपु बिलै गिशदी थीह हौसौ थीह सामाजाई ज़िमबारी।
मोमिन मुलुक बेरै द्यानी लै ताँग कौरना, मौर्दाई सत्ता गाश रीना सि बहस कौरदी। 
पर्यावरण रौ बारे कै तेनै वाल सौज़ौग थीसा।
हिन्दू तिब्बतियन सौंस्था री औबौल कामाईया।
एक बेरै ता बैठौक रौ आयोजन तेसा घौरै फिरो।
हौतेत मुलुक आज़ाद तिब्बतियौन राष्ट्र साकार कौरदी फिलौम देखाईस।
हौयौ बि देखाओ कि कैऔ चीन तिब्बतियौन गाश ज़ुलुम कौरानस।
मुला हौसौ दियूस का तेनाई ताईंयै आ लगाव फियो।
सेबियै फिलौम रौ बारे कै बाताउवे।
एक प्रवक्ता रौ बोलना थेयो,कि कयौ तिब्बतिनयन लै एबै बि भारौत कै थाकनौ च़ानौ!
हाऊँ हौयौ बातै का वाकिफ फिरी कि बौराशौ पिछ़ु बि तेनै ताँबाऐ देशाई राष्ट्रीयता रौ अधिकार नौपौरिंदै सा। 
आ पीढ़ी का पीढ़ी सेका तिब्बतिनयन शरणार्थी रि ज़िंदगी ज़ियुँबैलै मौज़बूर सा।
तेका औकसौर राष्ट्रीयता रि कामी कै तेनलै रोज़ केती मुश्कौन रौ सामना कौरना खोमाँदौस?
भौलौ कुन आपनौ घौरा बजाऐ ओरिक्कया रौ घौरै सुख ज़ानी सौकदौस?
तेनै आपनौ ढ़ाँगै शान्तीयै औधिकारौ रि लडाई लौडान सा हौयौ बि सौच़स, कि चीन मुङमाए तेनाए किछ़ बिसात नाईं।
सौच़ ता हौयौस कि कियै हौतेत नाशसा ता तेना किछ़ बि आपनौ नाथाका,
हेत सेका आपनी वशिष्ट पहचान बि हिराईसा।
मुला हौयौ सेब मोमिनै नाईं बोलो ऐऔ ता!
तिब्बतिनयन बौद्ध धौरौम लै मौन्याँदै आ आपनौ मौनै का भारौत रौ सौमनै ज़ानदै सा,
आ भारतीयौ रि गान कौङलौ मौनस।
तेकाए ईंदै थाकना बौदी भाँदै सा।
तिब्बती चीनी होर रि गान काठौ रुखस्याऐ नुवाँ।
एक आ बातै ज़ौ औक्सौर रीना लै भौली लागदी हौसौ थी, तेना सेवा रौ मौन!
ऐऔ ता मोमिन रौ मामाऐ आपनी द्यानी रौ बोलनै कै आपनी यो लै तियूँरी बाई काछ़ै पोछ़ाई दिनो। 
मौतलौब मोमिन रि आपी ज़ौ कि एबि 85 का गाश थी तेनसी कौठा थाकान थीह।
एक बेरै मोमिनै बोलो थेयो कि आमोरियै आज़ सेका कौदुवे रोसोई रौ काम नाईं खौटौंदौस।
रोज़ रै सेब काम रि ताईंयै नुकुरौ रि फौज थाकदी,पर आपी रि सेवा सेबे बौएनी आपनौ हाथै कौरी कौरदी।
हौयौ काम कै तेना एक सौंगी बि मौदौत कौरदौ थेयो।
डौकटौर रि राया कै वौक्त कै द्वाई, सुवा, खाऊ दिनै कै किछ़ ढ़ाँगाई कुने लापौरवाही नौबौरतदै थे।
सेबे काम रि ताईंयै आपी रौ तेन गाशे आसरा थेयो।
आपी रि सेवा रौए कमाल थेयो कि आपी 92 बौराश सेका ज़िऊँदी थाकी।
काठौ ब्याज़ कै ख्याल छ़ारिंदै आपी रि उमौर बौडुई।
ज़ौ काम लै कौरनाई ताईंयै,तामोरी नाक खाक क्रेस्तदैसी, हौसौ काम सेबे बौएनी वाल प्यारै कौरदी। 
आपी रौ मूच आ गू च़ुँगना तेना काम थेयो।
तेनाई ताईंयै कुने नुकुर रि ज़ुरुरौत नोखोमाँदी।
तेना सौंगी आपी लै सौदा कौमरा का बाऐ आनिंदै, वौकौर कै हाँडाँदौ थेयो।
शूकौ पाचाई गति गिनुई आपी नाईं थाकी।
पौता लागो कि मोमिनै आपी रौ शोक कै आपनौ घौरै आराऔंदौस।
हौतेत स्यानै मानुषौ रि दिक्कौतौ गाश संवेदनात्मक फिलौमौ देखाईसा।
ज़ौ कार्ड आरानाई ताईंयै बेज़ो थेयो हौतेत कै आपी रि ताईं कविता आ फोटू थेयो।
स्यानाई ताईंयै सौच़ी भेंट रि निमिटदी छ़ाप सौदा रि ताईं मौरौ मौनै कै छ़ौपी।
आज़ सेब बिलै निला आसमान रि बातै फिरानस।
कुन जालंधर का धौलाधार ढ़ौंक शाई बोलानस।
कासी लै चंडीगढ का कसौली रि शारै वादियां साफ देखियान सा।
दिल्ली रि बातै कौरदेन ता पिछ़ला 3 त्रौन दशकौ कै हेती साफ आकाश त्रौन पीढी सेका दिल्ली वारै लै नौसीब नाईं फिरो,
या हैऔ बोलनौ तेनै नीला आकाश नेदेखी बोलबैलै दोश सी थेह।
यौमुना रौ पानियू आपनौ साफ रुख्स कै बौदलुवौंदौस।  
कोहरा, धुईं, कानिया सेब हियाउवो।
कुदरौत जाने अनजाए ताँबाई ताईंयै साफाई रै द्वार खोल्यानस।
पर कयौ ताँबै हौयौ रौफ्तार हौयौ खामोशी लै बौदी देर सेका झेल्याई बोलसी?
दौक मानुष लौकडाउन का डौरिंदै रोज़ कोरोना ज़ैई आफौत लै मोल माँगबैलै त्यार बेठैंदैसा।
टेकयाऊविंदै बेशना तेनाई ताईंयै आफौत फिरो ।
ना आस्याईंदै बेबौश कै घौरै कै कैद एक कौमरा का आईक कौमरा कै उछ़ाले छ़ुलाईयान सा
ज़ैऔ ज़िंदगी बै खौरी तेनलै पौखिंदै बुरीयाल फिरानस।
एबै सौवालस कि धांधा पानियै ता ज़ुरूरीस कौदु सेका लौकडाउन कै सेविंग रौह ज़ोरैज़िंदगी ईङमाए बौडियेस?
ज़िंदगी कै गति ज़ुरूरीस आ तेका चरैवेति चरैवेति रौ सिद्धांत कै लौकडाउन रौ थाकदे हाँडना ता खोमाएसे।
पिछ़की औटकिंदी ज़िंदगी का बाऐ आछ़नाई ताईंयै आपनी स्पीड तेज़ बि कौरनाई खोमाई सौकदिस मौतलौब स्पीड रि ताईंयै गाडी आ गाडी का उज़ींदौ धूँ रौ कारौनै तेका ख्यालै ख्यालै आसमान धूँ रि च़ादरी कै बुदियेस।   
सुनच़ीनाई बातैस, कयौ एबकी बेरै किछ़ नियौम काईदा ताँबै आपनी ताईंयै नौबौन्याई सौकदैसी कि आसमान साफ थाकेस आ ज़िंदगी बि च़ौलान थाकेस।
भारौत हौयौ दुनिया आपदा कै आलाग सोच़, आलाग नीति, एकजुटता सि सात कोरोना ज़ैई माहामारी लै निपट्यानाई ताईंयै मुलुक हौद सेका ओरिक विकसित देश रौ मुकाबला कै कामयाबी बिलै बौडियानस।
शिमला रौ हिंवात एबकी बेरै नाशना नाऔ नागारानस।
हौयौ हाफ्ता एक्कुम बेरै मौसौमै कौरवौट बौदल्याईस।
हीज़ का मौसौम औबौलस।
एबै दियूसै दियूस कै निकिलना मुश्कौल फिरानस, हौयौए वजाऐ कौरी आज़ मैईंयै सुनच़ुवो कि न्यातै गाशै बुदीसू।
हौयौ काम लै खौटदा हाऊँ छालनी जैकौट ओच़ोर कै बेज़ान थी आ मैरी काम वारी हौयौ कामै कै मैरी मौदौत कौरान थीह।
आगुई ता हौयौ सेब एखले फिरदौ थेयो,
एबै औमौर सि एखले दौफ्तौर घौराए काम का पिछ़ु हैनै कामौ कै हाथ बेज़नाई ताईंयै दौश बेरै सुनच़ीना खोमाँदौस।
ओच़ोर कै छालनी छ़ारदेसिनाए मैरौ हाथ ज़ैऔ पौखो।
सुमितै दिनिंदी धोती, डोरौ आ दौश रौ नोट मुला छ़िलाँबै लागो, ज़ैऔ बोलान हुवेस “मुला बिसरुई दाए?"
हाऊँ बिशारुई।
धोती आ डोरौ कै हाथ प्रामाँदा हाऊँ याद रौ पिंजरा कै होर्सदा नाठी।
सुमित रौ मौरना सि कौठा-कौठा तियूँरै सेव दुखनै भौरुवे ज़ौ तियूँरै ज़ियूँदी बेरै कौदुवे नौभौरियै थेह।
हौसौ हौयौ ज़ानदौ थेयो आ आँबै बि।
पर हौसौ ज़ौ आपनै औमनै-सौमनै मानुषौ कै कौदुवे निमिटदौ गौम शोठयाई नाठो।
तेना कयौ? 
कयौ हौसौ वौक्त सि भौरुई बोलसा? नुवाँ।
ज़िंदगी कयौस? 
कयौ हौयौ मानुष लै भौग्वान बेवौक्त हैनी मुश्कौल, हैनी जुनी भुक्तनाई ताईंयै ज़ियूँदौ छ़ारदौ सौ?
हौयौ सौवाल हे बेरै हाऊँ हौयौ आलौकिक सौच़ का कौरान थाकिंदिसु।
सुमित ज़ौ सिरिफ 36 बौर्शा थेयो, ज़ेतरा सेब दुख माज़, आपनी लडाई ज़ितुईंदै आईक नाईं ज़ानिंदौ सौफौर कै निकलो।
हौयौ द्यार तियूँका पैली बेरै बेठुईंदै आछ़ान थीह,
शायौद ब्लालकै सात बाज़े थेह।
हाऊँ लिफ्ट कै फिरदा छ़ोईंये आपनौ घौरै पोछ़बै च़ान थीह।
हाऊँ आपु लै साँभाल्याई नोबोलान थीह
ज़ोरियै चिचाईंदै रुँबै च़ाऊँवी थीह।
सुनच़ियाण थीह कयूँ भौग्वान तियूँरै पाख उडयाईनै का पैलै काटी बेज़ेस कयूँ?
कयौ दौक सौरी बि दुख नाईं फिरो?
वाल मुश्कौलै आपु लै साँभाल्याई हाऊँ लिफ्ट कै फिरदा घौरै पोछ़ी।
सेमित रौ साथे फौन आओ।
हाऊँ एबी सौंभली बि निथी कि फिरी तियूँसी बाताउविंदै रुँबै लागी।
तियूँवै बोलो दाए प्लीज़! 
तुँबै नुरुवोए! 
मुला बोलौ! 
हाऊँ गिरीश लै तुम काछ़ै केतरा बेज़ूँ?
दौरौसौल तियूँ रौ डोखरा केस थेयो।
तियूँरौ पोडोसी तियूँरी माटी कै कौब्ज़ा कौरिंदै घौर बौन्यानाई ज़ुगाड कै थेयो।
एबी सिरिफ डांगाए बौनो थेओ, सुमितै तियूँलै डिमारकेशौन कौरबैलै बोलो पर हौसौ नौमौन्यान थेयो।
मैईंयै सुमित लै हौसला दिनो कि आँबै दोथीये आईक पार्टी लै अवैध बौन्याँबै लै नोटिस बेज़सी तु फिकौर मौकौरे।
कालै कौ द्यार गिरीश, नौगौर निगम आओ मैईंयै आयुक्त का आपुवे हस्ताक्षौर कौराईंदै नोटिस बेज़ो।
सुमित कियै च़ुरुक बेशबै थेयो, तियूँवै फौन कैए ज़िलाधीश शिमला सि बाताउविंदै तेनलै हालौत बोलोस, आ पोडोसी रौ कौब्ज़ा लै रोक्याईंदैए दौम गारो।
एक दियूस तियूँरौ फौन आओ, “दाए! तुँबै कयौ बेठींबै नाछ़ी बोलसौ
मैईंयै बोलो कालै आछ़सु।
कालै दोथीये फौन आओ, केति बाज़ै आछ़सै?
हाऊँ पुरौ त्रौन बाज़ै होटौल पोछ़ी।
होटौल रौ कौमरा नौम्बौर 108 तियूँरौ घौरस, पिछला 7 बौराश का। 
ज़ैऔवे मैईंयै गाँडी बाज़ाई।
हाईतै का आखार आओ, “पौखोए! गिरीश पट्टी कौरानस। 
तुमलै पांच़ मिनट पौखना खोमाएस।
हौसौ कौदु मुला मैडौम बोलदौ कौदु दाए। 
मुला तियूँरी खाक का दाए बौदी औबौल लागदौ।
दौक काए द्वार खोलुवो आ हाऊँ पौलौंग रौ सौमनै वारौ पाटला गाश बेठी।
बाज़ू रौ वौज़ौन पेट रौ बौलै तेलछ़ौ भीमकाया आकार सि हाऊँ रुवाँबै लागी।
अच्छा मैडौम! तुँबै ता मैरी यो लै ज़ानदी सौ?
मैईंयै बोलो आँ! बौच़पौन कै आकाशवाणी कै तेनसी बेठियान थाकदै थेह।
तेनाऐ औसौरदार व्यक्तित्व का आमोर लै औसौर कियो थेयो।
तेना मुङमाए आछ़दै दौक डौरैंदै बि थाकदै कयूँकी तेना ईङमाए बौदी बोली नौसौकदै।
मैडौम! मैरी यो ग्रेट थीह।
मैईंयै बोलो, “ तु बि सै।”
बाज़ू रौ वौज़ौनै कौरी क्यारै तोलाई बेतौरतीब वारै माज़ च़ैपटौ निदारौ पार दुई ज़ानदार आखी तुमलै किछ़ आईक शाँबैए निदिंदी हौतेथे रोकयाँदी।
क्यारै का दौक पारा हिसा काँबौल का बाऐ शाँदौ बेडौल बौडी डेह आ तेत पार ता हाऊँ कौदु शाईये नाईं बोली।
एक बेरै हाऊँ ज़िद कौरी बेठी।
हाऊँ तैरी रौडै बि शाँबै च़ाँईंदै सु।
तियूँवै बोलो, “दाए ज़िद शोठया,तुँबा बौश रि बातै नाईं।”
मैईंयै बोलो गिरीश बि ता पट्टी कौरदी बेरै हौयौ सेब शाँदौस हाऊँ बि शाई सौकदी सु।
तियूँवै मैरी ज़िद गाश गिरीश लै काँबौल तोलाँबैलै बोलो।
हाऊँ अॅवाक थाकी।
स्थूल बौडी डेई पिछ़ाएँ, पातली डेङ ज़ैई आन नूँदी रौडै,
हाऊँ वाल मुश्कौलै कौरी आपु लै साँभाल्याई बोली।
गिरीशै बोलो कि सुमित लै हौयौ हालौत कै पुरै च़ार बौराश फिरैंदै सा,
हैवै पेटा बौलै कै तेलछ़ौ थाकिंदै। 
पीठ रौ बौलै तेलछ़ौ नाथाकी बोलदौस कयूँकी तियूँरै ज़ौखौम डुगै सा।
तियूँरै कौमरा कै सौदा हिटौर ज़ौलान थाकदौस कयूँकी डेई कै गाछ़ै नालाईनै का सौमनै कायली री बोट का आछ़दै बागुर तियूँरी सेहौत रि ताईंयै औबौल निथी।
मुला दुखी देखिंदै बोलदौ लागो।
मैडौम! औबौल ज़ानौ! तुँबै कयौ जुटसौ?
मैईंयै बोलो बस चा। 
तियूँवै गाँडी बाज़ाई, चा आ स्नैक्स आराई दिने।
“सुमित ताऊँलै कयौ फिरो?” 
हाऊँ वाल लैमनौ ढ़ाँगै तियूँका पुछ़ी बेठी।
“किछ़ नुवाँ मैडौम! एक्सीडैन्ट!
तुँबै ता ज़ानदी हूसौ कि मैरी यो लै कैनसौर फिरो थेयो।
तेनै ता नाईं थाकीं।
बा रेलवे का रिटायर फिरे ता आमोरियै नौउवौ शिमला कै घौर क्राया कै माँगो।
हौतौदु मैरौ व्रौत थेयो।
ब्याली हाऊँ आ बा कोठी का पौलठियान थेह। 
बा ऐ तौदु कालीये डाडी च़ालाना शिखी थीह।
गाडी पिछ़ाएँ कौरान थेह आ बान्त गाडी गाश का बैलैंस पोरू फिरो। 
तेनै ता नाईं थाके पर मैरी गाडी बि सौदा रि ताईंयै पौटरी का होरसी।
तुँबै शोठयाऔ मैडौम। 
फिरी बाताईनौ डिटेल कै। 
एबी ता तुँबै मैरी माटी रौ कोर्ट केस कै कयौ मौदौत कौरी सौकदी सौ, हौयौ बोलौ।
मैईंयै बोलो, ‘‘हाऊँ तैरी सेब फिरदी मौदौत कौरसु।”
केती आसानीयै आपनौ दुख लै च़ोरान थेयो।
कुन बि दुखाना डेई आ मौन दुईये दुखाना ए कौठा हेती बहादुरीयै नास्याई सौकदौ, ज़ैऔ हौसौ आस्यान थेयो।
तियूँरी ज़िंदगी नौज़ौर लै शाई हाऊँ हैरान नाशदी।
ज़ेतरा हौत्यूँरौ एक्सिडैन्ट फिरो ता हौसौ सिरिफ 22 बौर्शा थेयो।
तियूँरौ फौज़ कै औफसौर रि ताईंयै सैलैक्शौन फिरो थेयो।
हौयौ आपनौ वौक्त कै क्रिकेट टीम रौ बि कप्तान थेयो।
छ़ौ फुट लामौ थेयो हौसौ।
पाल मानुषौ रि कामजोरीयां मुलुक थी।
तेनै कोशिश कौरनै कै बि पुरी बातै सौमौज़ नौसौकदै
सेब मानुष आपनै-आपनै हाथ कै गालास, कैतली आ गौरी आनिंदै थेह।
आ च़ाऔल खानाई फिराक कै थेह। 
पर कियै हौतेत पंचो रौ फैसला फिरनै कै नाछ़ान थेयो
मानुष आपु माज़ी एक आईकि सि कानो काल टौकरायान थेह।
पर ज़ासाई पैलैए लाडाई थीह
हौसौ उछली-उछली, लाँगौट बेज़ी-बेज़ी आपनी-आपनी बातै हैनौ ढाँगै कौरी ज़ोर दींदै बोलान थेह।
भी तेनाई बातैए सौच़स।
आ बाकी सेब शुद आलकौ।
शादी वाऱाए खातौ,ब्रान्डा,छ़ापार हाईतरा घौर सेब मानुषौवै भौरुवे थेह।
आ घौरैवारै बोलसा बि, कि दोरी उछाईंदिस,
च़ाऔल खाँदै वारै बेशौ।
पर बेठे कुने नाईं।
सेबियै हाथ कै खाली गलास आ डोबा गिनुविंदै नाज़ानदै फिरिंदै खौरै थेह।
दौक छ़ोटू, लौउठै-लौउठै बाँदारौ रि गान खाक बौनयाईंदै उछलिंदै खाली फिरिंदी उछान गाश बेशदै थेह।
पर टोलाङ हाईतै यो रै शानाऐ, दाँत च़ाबना आ चिचानाए का डौरिंदै डौरैंदै फिरिंदै खौरखौरे उज़ींदै।
दौक छ़ोटू एक आईकी लै लोर्यान थेह।
आ किछ़ ओरिक एक आईकी लै हैनौ चियूँडान थेह कि माडान माडान नाशदै थेह।
आ दौक पौखेसा,
आ दौक पिट्ठू तातौ खेलो, आ दौक खेलो-भाव पिल्ले, आ दौक काठुई
पर तैबिह च़ाऔल खाना इशारा नाईं पौरो।
पाल छ़ुलदा-फिरदा, हाँडदा-फिरदा, एकशौ मेकशौ हौतेत नाशी पोछ़ो,
ज़ियै जी बौडी-बौडी जिरह थी च़ौलिंदी।
तियूँवै देखो कि ब्रान्डा कै पांच़ सात चारपाई उछाईंदिसा।
आ शादी वारै घौर रौ मुखिया माज़ कै तेन मानुषौ रै हैनै थेयो घेरयाउवौंदौ
ज़ैऔ कि तियूँवै कुन मानुष मारी बेज़ौंदौ हुवा।
चारपाई गाश, चारपाई बेशौक उछ़ाईंदी थीह।
तैबिह मानुष तांग फिरिंदै बेठैंदै थेह।
कि हौसै बानै कौरी बौनिंदी चारपाई उट्टी उट्टी नाशान थी।
दौक मानुष अट्टालिका कै बेशिंदै तेनाई बहस शूनान थेह।
आ दौक द्वारै गाश चौखौर रौ सहारा-होरीयै कौरी औटकैंदै थेह।
मुलुक मुलुक देर का पिछ़ु तेन पंचो रि बहस कै हां-हूँ वाह वाह जां ठीक ठीक बोलिंदै आपनी हिसेदारी बेज़दै पर तेनै ता तमाशा गारदै थेह।
औसौल खिलाडी ता चारपाई कै बेशिंदै पौग आ टोपी वारैए थेह,
ज़ेनोरियै मानुषौ रौ खाऊ हाराम थेयो कियौंदौ
आ हैनौ झिगरा बेज़ी थीह।
हौसै मानुष ग्राँवै कै आपु लै खास सौमज़्दै थेह।
आ दौक हैनै शुगलबाज़ बि थे बेठुवैंदै
ज़ासा काम सेब काम कै रुकावौट बेज़ना ए थेयो।
सौमौज़दारौ रौ बस नेथेयो च़ौलान थेयो।
कयूँकी च़ौलदौ गौराट कै ज़ानी फौसाँदै वाराई संख्या बौदी थीह।
आ तेनै शादी वाऱै लै हौयौ मौका कै सौरमिंदा कौरना चाँईंदै थेह।
सेब ग्राँवै कै दुई च़ार बौडै थाकदैए हूसा
हौयौ ग्राँवै कै हैनै ठूंठो रि कामी नाईं
दुई बौडै ब्राह्मनौ कै सा।
आ त्रौन च़ार धौनी कै ,डुमनै, ग्राईं, वहावी, ग्रोक्च़, छींबे, धोबी, बानिया, नाई, कुम्हार आ झीवरौ कै बि सा
पर हौयै ब्राह्मनौ क़ा भौग्वान ए बौच़ाएस
बातै बातै गाश हेना धौरौम ख्राब फिरदौस।
कासी री नाक काठींदिस आ ज़ात गाश बट्ठा लागदौस।
मछेन्द्र सिंह मियां रि गान हेन काछ़ै डोखरै ता सा- नाईं कि
भाई तेन माज़ का लौउठी ज़ाति रै  मानुषौ लै द्याडी कै लाईंदै दौक माटी आदै कै दिनिंदै
बट्टे सट्टे कै तेनाई शारे द्यानी पेरै कै प्यार रै डोरै फिकाए।
या ज़्वान छ़ोटी होर लै रुपया, गाछ़ै -मिठाई-उपहारौ रौ झाँसा दिनिंदै वाल गुलछर्रे उडयासा।
पर हेनाऐ आँगार हाईतैए हाईतैए डुगै थेह।
आ आईक हौयौ कि हेन काछ़ै घौरी का पानियू भौरबैलै पानिभौरदै स्या
लौउठै मौटै काम कौरनाई ताईंयै झीवर द्यानी सा।
धान कूटनाई ताईंयै आछ़दी गद्दी द्यानी सा।
दूध रि बंधेज दिंबै आछ़दी वारी कुम्हारिन सा।
आ गाछ़ै धोंदी वारी छींबा द्यानी सा।
हौयौ मौका-बेमौका तेन गाश हाथ लौसनै का बि बाज़ नाछ़दै।
पे हेनाऐ काम च़ोरुवैंदै बूदैंदै आ हाईतराए सा।
ग्रीब गुंडा रि गान पैनी कै नाज़ाननाऐ नौज़ौरै़ मार कौरदै।
आज़कि पंचैत रै सौरदार पौनडित पौरमानौन्त कियैन ओरिक सा।
आ तेनलै आराँदै वारै मूलराज़ उर्फ मूला आचार्या सा।
हौयौ शरारौत कै आ पाँच़ सात मुसटंडा बि शामिल फिरैंदैसा।
ज़िज़ियै कौरी हैनौ गामासान डौलो आते।
पुरै सात घांटा का किछ़ फैसला निफिरानस
आ मानुषौ रौ पेट कै आए नाच़ानस।
लौउठै मौटै काम खौटदा चौक्कौर खाई नाशान सा।
आते होरी आ ज़ुन-द्यानी पेरै सोमवार रै व्रौत खोल्यानाऐ ते तेनाई ताईंयै ता मौत।
नानक रि बाई रि शादी थी
आज़ कौ द्यार बेदान रौ खाउ थेयो
माएची वारै सुनच़ुवो थेयो कि कालै ता बारात आछ़ेस
तेका विरादौरी लै एक खाउ बेदान रौ दियूस दिनौ च़ाईं आ एक विदाई रौ दियूस
ज़ौदु बारात आछ़ेस हौतौदु विरादौरी लै कुने बेदान निदिनौ।
आ बारात रि खातिरदारी कौरनौ।
विरादौरी आए मूड उट्टौ कौरिंदै मैहमानौ रौ स्वागौत कौरौ।
कयूँकी जौदु बारात आछ़ेस हौतौदु विरादौरी लै बि धाम या बोज़ दिंबै वाल बौडौ हुडदंग थाकदौस
एक बिलै ढोल बाज़ा वारै मूडै कै कानिया बेज़दै।
आ आईक बिलै विरादरी वारै बि ठीक छुरी कै मुठीयै लौसदै।
बान्त हौसौ वौक्त खाँबै तेतरा पोछ़दै ज़ेतरा बारात मूडै गाश आछ़ी चौडदी।
आ तेसाई खातिरदारी रौ मौका थाकदौ
वाल गौरकी अफरा तफरी माच़दी।
आ शादीवाराई बि औकौल मौरी नाशदी।
तेकाए नानकै लीक का पोरू फिरिंदै फैसला कियो
कि विरादरी लै ज़ौ एक खाउ बेदान रौ खाउ कौठा दिनौ च़ाईं।
पर तियूँलै हौयौ कयौ पौता थेयो भी भंड भंडारिया केती ज़ैऔ गौरकौ?
बोलोस एक मुठी तोलाएस आईक त्यार।
आनो थेयो चौडाँबैलै पर पौडौ तोलाना।
कियो ता आपनी तौरौफै ठीक थेयो पर कियै?
पौरमानौंद अवस्थी जनाव रौ पेट दुखाना नाईं उज़ुवो बौल्की पेट कै मरोड नाईम पौडे।
मीठौ ज़ैऔ दुखाना हौतौदु ज़ेतरा माएची बिलै लै हौयौ नौउवौ तौरीका रौ बेदान दिनो थेयो।
हौतौदुवे घौराई द्यानी पेरै बोलो ज़ौ तेनलै खोबी नाठो
आ तेनै घौर-घौर उछ़ाले छ़ुलिंदै चौरखी च़ालाईंदै माएची रौ खालाफ प्रचार कौरिंदै तेसा खालाफ विरादरी रै मानुषौ रि राया बौनयाँबै लागे।
आ आपनौ तौरौफदारी त्यार कौरबै लागे।
नानक रौ बाऊ एक मानुषा घौरै शादी रै ओखार माँगबै नाठो थेयो।
तियूँ सि साथे हौयौ कानिया फिरो
ज़ेतरा सेब विरादरी आज़ सेका आछ़ान थाकी आ ज़ेतरा ज़ौन राची सि कौठा खाउ दिंदै थे
तै आज़ नानक लै हैऔ कौरदी बेरै कयौ तौकलीफ फिरी? 
परमानंद अवस्थी जीयै पुछ़ो
मुला ए हामी भौरिंदै ज़ौवाब दिनो
मुला किछ़ गौडबौड लागानस
हौयौ नानक बाबै फकीर रौ हाथै लागौंदौस
तियूँरी हौयौ राया हुवेस
पर ज़ेतरा तामोर रौ ग्राँवै कै आज़ सेका हैनौ नाई बितो
तै आज़ कयूँ फिरो च़ाईं?
अवस्थी जी यै आपनी पौग वारौ मूड च़ुकाईंदै
पिपली मासाला लाँदा बोलो
हौयौए नुवाँ बातै वाल माखे सा
आ बि त्रौन च़ार वजा सा
कि भाई विरादरी रि बेईज़ौती की च़ाईं
ज़ेतरा मौरज़ी तेतरा आराईंदै खाउ दिनो च़ाईं
ज़ैऔ कि आँबै बोखै सि।
ज़ेतरा आमोर रि हौयौए परम्पौरा थी आज़ सेका च़ौलान आछ़ान ता तेसले बानदौ वारौ हौयौ कुन थाकदौस?
तेत सेका चौरस्ता कै सात आठ आ कौठा फिरे आ बातै फिरदी शूनिंदै सु आँ कौरदै लागे
साथे आपनी राया वि दिंदै लागे
एकै बोलो-अवस्थी जीयै की हौसौ बिलाई साफ बातै शाऔ सही,
पीठ पिछ़ाएँ ता सेबियै थे बोलान पर आ बोलना कुने नाच़ाईंदौ थेयो।
बातै शूनिंदै आईकियै बोलो, “हौयौ ता ठीक बातै
ओ भाई, हौयौए नुवाँ विरादरी लै पैला द्यार खायाईंदै आपनी एक धाम रौ खौर्च़ बौच़ानाई जुगौत बि हुवेस।
ऐऔ ता विरादरी बि कुन ऐनी-तैनी नाईं कि आपनी बेईज़ौती आस्याएस
हौयौ ज़ानवौर रि नकेल नुवाँ भाई नानक ज़ियै च़ाएस हौतेथ लै मोडयाएस 
चौथा- हेनका ता हौयौए फिरेस ना सौमज़ो
पांचवा- हौयौ ता हियूँरै मौनाऐ पकवान थे ज़ैऔ च़ाएस हौतैऔ मौरजी सिटाएस।
छठा- पर एबै मौरेस यो ज़ेतरा विरादरी रौ थेपेरै लागेस
सातवां बातै हौयौएस जी भाई सौच़ बोले
ज़ेतरा विरादरी रि बातैस तेतरा आपनौ रिश्ता पिछ़ाएँ का आ विरादरी पैलै।
नानक बेशक मैरौ कौडा भाईस पर तियूँरी हौयौ बातैस मुला भौली नाईं लागी।
आठवां-हौसौ ता ठीकस पर नानक लै आज़ सेका विरादरी रौ थेपेरै नाईं लागो।
एबै ज़ेतरा रांग कै बंग लागेस ता लागेस पौता।
कौदु बि कुन काम कै मुश्कौल बेज़नाई ताईंयै पंडित परमानौंद जी मुशूर थे
हौसौ कुन घौरा शुभ काम लै हैनौ ढ़ाँगै पौखदै थे ज़ैऔ कुन गौल्ड सेमचेन मारबै लै कौरदौस।
कुनियै कोथ्या किरतौन, जौनौमदिन, पूज़ना-पाठ-व्रौत आ उ पंजाब, मोक्ष उद्यापन ब्याह छ़ारे नाईं
कि परमानौंद जी री धारी वारौ मूँह कै रौनौक आई नाईं।
कुन नाई कुन पौईंट गारदैए आ बस एन मौका कै शोंड लाँदै ।
तेनाऐ पेंच कै फौसौंदौ हौयौ ग्राम रौ कुन बंदा नाई बौच़ी बोलो
दिमाग हेती तेज़ कि ज़ेतरा-ज़ेतरा मूड कै आछ़दी बंदा हौतेथे तेनाई मार रौ पार आछ़दौ
आ बाकी होर लै हौसौ नेता होर रि गान सौदा आपनौ पिछ़ाएँ लाँदौ
सेब शुभ काम कै रौनौक मेला कौरिंदैए दौम गारदै थे।
हौयौ तेना बौरताव ए बौनोस
ज़ेतरा बात कै आठ दौश मानुष कौठा फिरे
आ आपुमाज़ी सवाल ज़ौवाब कौरदै लागे
ता अवस्थी जी यै आपनौ सुर किछ़ काम कियो।
हैनौ मौका कै हौयौए तेनाई तौरकीब थी
शाकरै लौसिंदै खौरौ पानीयू लै शोठयाऔ बस तेका चूकदौ ता हौसौ आपुवे थाकेस।
तेतरा सेका चौराहे कै मैफिल ठीक ज़ामुई थी।
आ आछ़दै नाशदै वारै कै कुन बातै शूनिंदै नाशदै आ कुन हौतेथ खौरै फिरिंदै बहस मुबाहिसे कै शामिल फिरदै 
एकै बोलोस यारो हद फिरी ना, नानक ता काताई नौडौरदौ फिरो।
आईकियै बोलोस कियै तियूँवै ग्राँऔ रै मानुषा बौरताव कै किछ़ औदला बौदली कौरनाई बि थी
ता विरादरी लै पुछ़ना ता हुवेस,
तियूँवै आऊँठौ देखाईंदै बोलो, “विरादरी लै सौमौज़दौस हौसौ हौयौ”
चौथा-पर तियूँलै पौता नाईं विरादरी तियूँरी बि बा स,
पांचवा लाँगौट लाईंदै बोलोस यारो तुँबै बि कुन साईं बुरी बातै कौरान सौ
हाऊँ ज़ौ बोलान सु ना,
बिज़ली का आछ़ानस, बौटौन कियै टेमाइयानस आ बौलौब कियै उज़ियान,
आम मानुष हौयौ भ्रम कै थाकदै सा कि ज़ियै बौलौब जौलानस बिज़ली हौतेथे थाकदिस
ज़ौ किछ़ आ सौमौज़दार थाकदै सा तेनाई ताईंयै बिज़ली हौतेथे थाकदिस ज़ियै बौटौनस
पर मुलुक काम मानुषौ लै हौयौ सुनच़ीना वौक्त थाकदौस भाई बिज़ली काठुई कियै आ बिज़ली बौनदी कियै आ कैऔ?
छठा रोबै कौरी बोलोस “यार तुमोरी सौ हाल्ला मेबेज़ोए ज़ैऔ आ बाताइयान
हौतैऔ तुमोरी शूनौ आ बाताईयौ ना।
तुमोरियै ता हैनी कोथ्या बेज़ी कि आमोर रौ दिमाग चौक्कौर दिने
ताऊँ काछ़ै बि औजगौर वारौ फेरास।
कुन बातै बोलदेन ता एकदौम बोलना डौरना कासका?
भाई रि बातै शूनिंदै पांचवा सौर्मुईंदै लागो बोलबै
तु बि ता बोल आमोरी कास का डौरान सी कुन बातै का?
कासका डौरना आमोरियै?
कासी रौ बा रि  माटी कै नाथाकदै
ईंयौ ता आमोर रौ ठिकानास
मैरौ मौतलौब ता सिधास
भाई नानक लै ताली दिंदौ वारौ ता हैट वारौस
हौसौ बाबू फकीरचौंद।
पांचवा बोलेस, “हौयौ फिरी ना किछ़ बातै बढ़िया बातै की, हौयौ बातै ता हाऊँ पैलै काए बोलान थेयो
हौसौ हौतेथे थाको नाउवै नौउवै कानून बोलानस
खौरच़ा काम कौरबैलै बोलान थेयो।
खौरच़ा का बौच़ौ उछ़ालकै खौरच़ा मौकौरोए 
हौयौ सेब कोथ्या तियूँरिस
तेका ज़ैऔ कुन आलकी बातै एकदौम याद आईंदी हुवाई
आपनी आईक बाजू लै गौल्डाई गाम प्रामाईंदै
बाकी यै छ़ोटू लै पिछ़ाएँ कौरिंदै  चौथा बोलेस,
हौसौ कुन बौडौ लाट साबस
सौदा किछ़ ना किछ़ बोलान थाकदौस
सारी उमौर नुकरी की बाऐ
ना कासी रौ मौरनाए कै ना कासी रौ ज़ियुनाए कै
आ स्यानै थुल-थुल यो बा गिशुई गिशुई मौरी नाठे,
तै हौयौ छम्मक छल्लो री रौडै कै बेशी थाकोस
आ एबै ज़ेतरा मौरना वौक्त आओ ता बौडौ जज बौनिंदै ग्राँवै कै च़ौलदौ घौराट कै ज़ानी बेज़ानस,
तीसरा मानुष रोश कै आछ़िंदै लागो बोलदौ,
आपनै चुतड़ ता ज़ौली नाठे कासी लै चा रौ गूँट नुजुटाई सौकदौ
घौरै नाशदेन ता मिठी मिठी बातै कौरदौस
वल गुटी-गुटी कौरी घांटा बेशौ दुई घांटा बेशौ
सारौ द्यार बेशी थाकौ बस बातै कौरिये पेट भौरदौस।
चा पानियू जुटना जुटानाई ताईंयै ता बस ज़ैऔ कालज़ौ कै कामज़ोरी फिरदिस”
पांचवा बोलो, “एबै शानौ,
नानक एखलौ फकीर रौ मुडै कै छ़ोटी ब्याएस या कि विरदारी रै रौडै शौटदौस
छठा, “मैईंयै कयौन सुनच़ुविंदै बोलो बातै ता तुँबाई ठीकस 
पर पंडित पौरमानौंद जी यै हौसौ बोलसा कि कयौ कौरनास?
सेबियै कौठा एक ज़ैनौ आखार बोलोस, “बस हियूँलै ता आमोरी विरादरी का काछ़ी कौरदै सी
ज़ैऔ जामुईंदी माटी कै बाशाल रि पैला गौएन लागदिस,
हौयौ बातै लै शुनिंदै पंडित पौरमानौंद जी रौ मूँह खिलुवो।
आ डुगिह नौज़ौर आबिह निखौर नाठी बोलोस, “पर हौयौ सुनच़ियौ कि हौयौ सज़ा वाल बौडौस, बौडौ ता नाईं हौसौ कसूर रि ताईंयै,
संतुवै आपनौ शौक देखाओ, तुँबै नानक लै विरादरी का काछ़ी कौरनाई ता सुनच़ुवे
पर हौयौ नाई सुनच़ुवे कि बेरी रौ खून रि ताईंयै तुँबै कासी लै फाँसी निदी सौकदैसौ।
आठवां, “आं आं हौयौ बातै गाश ज़ुरूर विचार फिरनौ च़ानौ कयूँकि तामोरी सेबियै बि ता विरदरी लै दुईये खाऊ खायाँदै सि
आ नानकै बि तुमलै ज़ौ बेदान दिनौंदौस,
हौयौए बातै आलागस बाई तियूँबै 1 दियूस पिछ़ाएँ आराओ बस हौयौए बातै सा ना?
पहला-आं आं हौयौ बि बातै ठीकस
ज़ौदु कियै पंचैत बेशेस
तै नानकै बि आपनौ मूँह कै छकडा थोरी बानौंदौ हुवेस,
तियूँवै बि ता तुँबाए सवालौ रौ ज़ौवाब दिनास
आ भरी सभा कै कासी रै सवाल रौ ज़ौवाब निंदींदै किछ़ फैसला सेबी लै ज़ौ कुबूल नुहुँवा
आईकियै बोलो-बिल्कुल ठीक
काछ़ी कौरनै का पैलै हौयौ बातै लै औबौल ढ़ाँगै सुनच़ियौ
बाबू फकीरचंद वि सारी उमौर हाईकोर्ट रि क्लर्की कींदिस
लौउठै मौटै बौडै मौटै वकीलौ लै ता हौसौ वि नौमौन्याँदौस कियै हासनाई ज़ैई बातै निफिरी च़ाईं
तेथे तीसराए बोलोस कियै बाबै फकीरचंद बौडौ बाबूस,
तै आमोर काछ़ै बि परमानौंद ज़ैनै जौज सा
कई वकील री दलीलौ हेनाठ पौईंट सौमनै पानियू भौरदिसा आपनी बातै सि कौठा मुलुक बाई पेरै थीह हेनै ब्याई दिनी। 
बाबु कुन बौडौए नायडू खा नुवाँ
सेबीयै ठाठै लाईंदै हासदै लागे
चौथा बोलेस बातै ता तुँबाई ठीकस,
मैरी उमौर बि कुन साठ कै फिरबै लागिंदिस
सैंकडो पंचैतौ आ विरादरी रै झिगरा कै शामिल फिरो
पर पंडित जी ज़ैनी बात नाईं भाई,
बौ़डै बौडै गौमौंनडी रै मूड हेना ईङमाए उट्टै फिरे
ज़ौदु बि विरादरी का आलाग कियोस
पंडित जी लात बानिंदै हौतेत बेठे  आ हेनाई बि बातै मौनयाईस।
तारीफ शूनिंदै तेनलै बौडै बौडै राज़ारानी याद आएसा
आपुलै  औकौलदार ज़ानदै विद्वानौ रि औकौल मौरी नाशदिस
तै हौयौ पंडित परमानौंद थेसा
दौक आपनी पौग ठीक की,
पौग रि सिदा ठीक कींदै आपनी पुँज़ार ज़ैनी मुछ़ै लै मेकिंदै
कुरती सुथान कै छ़ानिंदै कुशिंदै ओस्तीयै कुनैन बौडै दौर्शौन शास्त्री रि गान बोलोस
तुँबै आपनौ फैसला दियौ कि नानक लै कयौ सज़ा पौरनी च़ानौ
बाकी रि बातै मुक्गाश शोठयाऔ।
ज़ौ तुँबै सेबियै मैरौ पिछ़ाएँ सौ
तै हाऊँ शाँदौसु बाबू फकीरच़ौंद लै कैऔ बौच़ाँदौस।
मैईंयै हामी भौरी- “आं हौयौ ता ठीकस
विरादरी ईङमाए ता कासी रि नौच़ौलदी।
छठा- बाकी ता सेब ठीकस
आपनौ पौईंट शाऔ काछ़ी कौरनै का पैलै
परमानंद अवस्थी जीयै बोलोस पौईंट रि फिकौर तुँबै नौकौरोए
हौसौ ता फीस नूँदौ तुँबा वकील हाऊस ज़ौ सु भाई,
कासी री राँडी काछ़ी कौरनाईस ता तेथाए मुलुक तौरीका सा।
बोलौ खाँदी बेरै दारी च़ूकदिस,
ज़ुन कुनियै बि सौलवार सियूँनाईस तियूँवै डोरौ बेज़बैलै नेफा ता छ़ारनास।
आमोरियै हेथलै विरादरी का काछ़ी कौरबैलै या दुई त्रौन भात रि बातै ता कौरनाईये नाईं। 
बस रौडै पंगा माँगनास हौतेत
कि ता औसली बिंदै ता हौयौस भाई।
च़ोरी आ पैलै ज़ेतरा हत्या लागनैकै पर ज़ेतरा आमोरियै पांच़ भाईपेरै का काछ़ी कियो थेयो,
ता हौसौ तेना घौरै माज़ कै आफसोस कौरबै कयूँ नाठोस?
बस तुमोरी सेबियै हौयौए बातै पाकारनाईस
एबै शाओ पौईंट हौयौ फिरो ना सेबियै शाऔ पौईंट फिरो ना पौईंट।
आठवां–पर पांच़ भाईपेरै लै ता तबै विरादरीयै फिरी कौठा मिलायाओ,
हौसौ ता आँबै सेबीरै घौरै आछ़दा नाशदा खाँदा पिंदा,
ब्याह आ शादी होरी आ भौलौ कामै कै शामिल फिरानसी,
परमानौंद जी यै बोलोस, “हौसौ ता विरादरी रौ बोलना मुताबिक पुरौ गब्बर हरिद्वार याउविंदै आओ
आ आछ़िंदै ग्राँऔ लै खाऊ दिनो।”
हौसौ पंच आते ता हरिद्वार याउविंदै सुखी फिरे
पर नानक ता नाई ना फिरो,
सेब ठीकस बिल्कुल ठीक!
एबकी बेरै एक बेरै ता बाबै रि औकौल बाननाईस।
आ नानक बि गौईनी रै तारै गौनेस,
ज़ियै तियूँरौ हाथ कै हौयौ चौडौंदौस
कोर्ट रौ फैसला आछ़नै कै नेथेयो आछ़ान।
नानक नाक का लकीरौ खोरान थेयो
बाबै फकीरचौंद जी बि मिन्नतें कौरान थेसा।
ओर एक परमानौंद अवस्थी जी थेयो कि दौक बि नेथे मौन्यान
पाल ईंयेत-पोरेत छ़ुलदा हाँडदा हाँडदा एक्शौ फिरदा हौतेत पोछ़ो ता थेयो
ज़ियै बौडी बौडी बहस च़ौलान थीह
पर पाल लौउठौ थेयो आ बातै बौडी-बौडी थी फिरान
पोरू बिलै का निकिलदी एक दयानीयै हौतेथे टोलाङ रौ हाईतै का तेयूँलै शुनाईंदै बोलो 
तेत बौलौ फिरेस हौयौ पंचैत बेज़दै वारा
शादी वाराई मौदौत ता कयौ कौरनाई उल्टौ तेनाई ताईंयै आ मुसीबौत खौरी कींदिस
हौयौ बुढ़ौ परमानौंदै मौरनाए नाईं आ लाडाई झिगरा छ़ेकीना नाई।
सिन्धु एक माखे झमेला कै फौसो
चंदीगड कै घौर रि ताईंयै प्लाट लौईंदै हौसौ आपु लै खास ज़ानबै लागो थेयो
तियूँलै आस थी कि हौसौ शारो शहर कै थाकिंदै हौसौ आपनै कुल रि ताराक्की कौरी बोलेस, तियूँरै छ़ोटू पेरै आई. ए. एस. कै पोछ़सा
पर तियूँरी द्यानी पूनो हौयौ स्कीम लै पौसौन्द नौकौरदी थी
हौसौ बोलदी थी। 
कियै आमोरियै आपनै डोखरै दिने ता तेते पेरै आमलै शौराप दीसा।
तेसा बोलना थेयो। 
कि शहरौ कै घौराई आन बान दौक दियूसाई थाकदिस, पर ज़ौदु का तेसलै हौसौ पौता लागो कि साब ता चन्दीगड कै घौर बौन्याईंदै ईंदै सौदा थाकनाई सुनच़ियान, ता तेस गाश ढ़ौंके बाज़ुवो।
ज़ुन दौरती कै ज़ौनौम लियो आ ज़ुन मुठलै कै खेले, तेसलै बोसरीना ता तेसलै मौर रि गान डौरना ज़ैऔ लागदौ थेयो
तेसै सत्याग्रह कियो आ साब रौ ईङमाए हौसौ दुख छ़ारी कि हौसौ बौदी दियूस चु्न्दीगड नाथाकी सौकदिस
तेना बाऊ बाई ब पौढ़े थे, आ हेतका पिछ़ु हौसौ आपनै ग्राँवै कै डोखरै शाँबैलै च़ाएस, साब रै रिटायर फिरनै कै बि त्रौन बौराश थाकैंदै थेह
सिन्धु हौसौ मेशर्याइनै कै हैनौ मेशर्याउवो थेयो किबँ किछ़ बौश नौच़ौला
तियूँवै वाल मुश्कौलै कौरी आपनी ज़िंदगी बौन्याई थीह।
यो बा ता लौउठै काए मौरैंदै थेह
तियूँरी मासीयैए तियूँरौ दाचना-बुद्याना कियो थेयो।
तियूँलै याद थी हौसौ बातै, चाचा रौ चौपौरना कि सिन्धु क्रूर ज़ौर्मो आ तियूँ गाश शनिचर आ मंगल रि नौज़ौर
हियूँलै कुने मूँह नालाएस।
तियूँरी मासी परसिन्नो दौरौम रि पाका थीह 
तियूँवै आपनै छ़ोटू पेराई गान सिन्धु लै दौसुई सेका पौढ़ाईंदू फौज कै बौरती फिरनाई प्रेरणा दिनी थीह
पिछ़ाएँ का तियूँवै डोखराई रखवाली की
ज़ेतरा तियूँरी बौएन आ शाक्पो सौरौग नाठे ता तियूँरी उमौर किछ़ बि निथी
तौदु काली परसिन्नो रै किछ़ बि बाल बाच़ा नेथेयो 
ज़ेतरा तियूँरी मुठलौ हारी फिरी,तेतरा बि सिन्धु रि ताईंयै तियूँरौ प्यार कै किछ़ फौरौक नाईं पौडो।
हौसौ आज़ बि सिन्धु लै हौतेतीये प्यार दिंदी थी, तियूँवैए सिन्धु रौ ब्याह आपनै हाथै पुनों सि कियो थेयो।
सिन्धु लै ना हौयौ ना सेब याद थीह
हौयै फूलौ कै कियै कियै काँडै बि थेह
ज़ेतरा हौसौ बौरती फिरो मानुष बोलबै लागे थेह भाई हियूँवै तोप रि खाक कै गेरयाओ
मानुषौ शौ वाल कलयुग आपनै छ़ोटू पेर लै दाचदिस आ प्राऐ लै लाडाई कै बेज़ानस
तेत गाश मासी आ यो बौनदिस
सिन्धु रि आपनै ग्राऔ भणियानद लै नाशदी द्यानी का तेसै बातै शूनी थीह पर तेका हौसौ कौरुवौ गुटुप भौरिंदै च़ुरुक थाको थेयो
दुनिया ता दुनियास ईंयेत औमरित ज़ुटाँदै वारै लै बि मानुषौवै ज़ैर दिनो
तै हौसौ कुन डोखराई मुलीस
तेसा आपनौ ग्राँऔ एक ढ़ौक रि दार कै थेयो
ना सौलौकी ना सुकूळ ना बिज़ली ना डाकगौर त्रौन च़ार कोस पैदौल हाँडिंदै ढ़ौक होर्रसनैकै सौलौक देखींदी ता सौ बि काच़ा
मोटर रै दौर्शौन ता आ बि दुर्लौभ, सात आठ कोस हाँडनै कै
तेसा ग्राँवौ आ शहर रौ माज़ बीस तीस चौढाई आ हेतिये नालै थेह
हौयै चौढ़ाई नालै का ज़ान बौच़ाँबैलै सिन्धुवै चन्दीगड कै कोठी बेज़ना फैसला कियो थेयो
दौक दियूस ता तियूँवै द्यानी साथ बि छ़ारी
दौक दियूस हौसौ घौरै बि थाकी
पर ज़ेतरा बौडौ बाऊवै दौसुई पास की ता तियूँवै कौलेज रि पौढ़ाई रि ताईंयै चन्दीगढ कै एक घौर क्राया कै माँगिंदू आपनै पेरै हौतेत पोछ़ाए
सारकारी कौलेज कै तियूँवै आपनौ बाउ राजकुमार आ मौडल सुकूल कै आपनी बाई नीलौम बेज़ी।
फौज़ाई नुकरी ता कौदु कियै निंदी कौदु कियै
छ़ोटू पेराई पौढ़ाई रौ दुख नूँवा तेकाए तियूँवै हौसौ तौरकीव सुनच़ुई थीह
तेका जेतरा तियूँरै रिटायर फिरनै कै कुन त्रौन बौराश बाकी थे ता तियूँवै ईंयेत कोठी बौनयाना फैसला कियो थेयो
पर पूनों  तियूँरै हौयौ राया कै साथ निथी
हौयौ बातै रौ तियूँलै रोश थेयो
आज़ सेका तेसै तियूँरी सेब बातै मौनयाई थीह पर एबै स्कीम खातरा कै पौडी थी
सिन्धु रौ ख्याल थेयो कि दौक दियूँ का पिछ़ु पूनौ मौन्याएस आ तियूँवै आपनौ घौर बौन्याना शुरू की दिनास
हौसौ ज़ानदौ थेयो ग्राँवाए मानुष ठाठै कौरदै थेह।
हौसौ हौसौ घौरै नाशदौ ता द्यानी पेरै बोरे बोलदि बोरेच़ एबै ज़ौ आछ़सौ ता कार कै आछ़ोए आँबै बि चौक्कौर लासी
आमोर लै कार कै कुन बेशाएस,
आईक बोरे बोलदी पर कार लै ता सौल्की च़ानौ
आमलै सौलकी नुहुईंदै वाल दुखस दूर मोटर देखींदिस ता आँबै चौडाई लै गाली दिंदी सी
आ माईके वारै लै बुरौ भौलौ बोलदिसा कुन कूना कै साँभाई दिनी
ना सौल्की ना दुकान ना नाईं ना घौराट
तिसरी बोलदी- मूड ज़ौरौम दिंदै वारा, बौएन ज़ौ सैर सपाटा रौ मौन कौरदेन ता कुन कियै मौरा शौक पुरै कौरऩा ता मुल्दै लै आछ़दौस
विदेश छ़ुलदै सा आ सात सौरै रै पानियू पिंदै सा
पर आमोर रौ भाग्य कै हौयौए मक्का डोखरौ हौयौए ढ़ौक खाईयां हौयौए डोखरै हौयौए चौढाई आ हौयौए नालै।
सिन्धु लै तेनाई हौयौए बातै हाईतैए हाईतै डौंदी
पर हौसौ बोलदौ किछ़ नूंदौ तेनलै तियूँलै हौयै सेब बाता दुख थेयो
पर हेनका बि बौदी खौबदौ वारौ एक काँडौ थेयो
तियूँरी एक बोरे बोलदी बोरेच़ लै साब कौरै बोलोए
हौयै बौडै मानुष सा
हेनै ईंदै कौदु का कौदू फेरा मारयाओ ता आमलै लाख नेमतें पौरी,
आखी हारी फिरी हेनाई कार रि ताईं पाका सौलौक शहर कै बौनी
हेनाऐ छ़ोटू लै खेलनाई ताईंयै पार्क बौनैंदैसा
हाऊँ शाई आईंदिसू सेब किछ़ हौयौ आखियै कौरी
हेतका पिछ़ु एक आ बोरे बोलबै लागदी बोरेच़नी वाल भौलीस पुरी मेम बौनिंदिस पर देशी प्यार
आ औकौड ना रुआब माराज दौन्यौस तियूँरी ज़िंदगी।
आछ़देन ता सेबीलै बोलेस
बातै बाताँदी ता शाँगौ नुशूकदौ
आमोरियै ता एबै साब कौठा चंदीगढ नाशनास कियै साब ना पुछ़सा ता बौएन ता चा पानियू बि दियेस
दौक गोबार कूडा का छ़ुटी पौरेस हुक्का मांज़बै आ च़िलिम भौरनै का आराम पौरेस
सिन्धु इन सेब बातै लै अच्छा जी अच्छा जी बोलिंदै जुटदौ
हौसौ ज़ानदौ थेयो सारकार फौज़ी लै पैनशौन ता दी सौकदिस, वीरता रै तमगे दी सौकदिस पर तियूँरै ग्राँऔ लै पिना पानियू, बिज़ली आ सौलौकी दिनाई बारी च़ुरुक थाकदिस
तियूँवै सुनच़वो थेयो कि सरपंच लै हौयौ बारै कै बातै कौरेस पर सरपंच ता खाईंदै डकार बि ना गारदै तेन काछ़ै कयौ आस।
सिन्धु कै हौयौ सेब काम कौरनाई हिम्मौत निथी आ हौयै सेब झौनझौट का छ़ुटी पौरना एखे बात लोरुवे थे।
घौर चंदीगढ कै बेज़ना
ग्राँवाऐ डोखरै बेच़ दिनाऐ ना थाकेस बाँस ना बाज़ेस बाँसुरी
तियूँरी छ़ुटी रै दुई महीना ठुरबै लागे ता तियूँवै एक बेरै आखरी फैसला क़ौरना फैसला कियो
दोथी उज़ुईंदै पूनौ लै साथ नींदै गैरज लै नी नाठो
दौक दूर हाँडिंदै बातै शोठयाई
तै फिरी छ़ुटी छ़ेकुई कालै दोथी हाऊँ कियै ओरिक ठाईं हूसू हौयौ वौक्त
एबै हौयौ बारे कै कयौ कौरनास?
प्लाट ता सौस्ता कीमौत लौओ थेयो 
आज़ सौ गुना कीमौतस
कियै कोठी बेज़देन ता पीढियों लै सुख फिरेस
साहिबा तु च़ुरुक कयूँ फिरी किछ़ ता बोल
मैईंयै बोलो थेयो एक बेरै ग्राँऔ शोठयाईंदै गुज़ारा नाईं
ज़ियै शाशु शेओराई साँस निकली हौसौए दौरती कै बौसिंदै ज़ौनौम सुदार्याना च़ाँदी सु।
तै हौयै सेब स्यापा मैरी ताईंयै छ़ारैंदैसा?
तुँबै हेनलै स्यापा बोलान सौ?
स्यापा नुहुँदेन ता आ कयौस?
ज़्वानी कै ज़ाँगाल ज़ाँगालाई खाक छ़ान्याई ज़ुरूर का एक ठाईं कै टिके नाईं एबै तुँबाई मैरबानी फिरबै लागी
स्यानी बेरै कै बि लान सा चौक्कौर कै फौसी थाके तैबिह तुँबा ज़ौनौम सुदरियेस ठीकस ना?
ठीकस या गौलौत मुकै हेती औकौल कियैस?
बौलौ फिरो च़ाईं तुँबै बोल च़ाल नाईं बिसर्याई ढ़ौक तुँबै आज़ सेका च़ाईंदै सौ
ना ता देसी साबौ लै सौपना बि आँगरेज़ी कै आछ़दै सा आ गिटमिट कौरदी मैमौ काए तेनाई दोस्ती फिरदिस।
बैरन तु मैरीये दुश्मौन नुवाँ हौयौ छ़ोटु पेराई बि दुश्मौन सै हेनलै बि हौसौ आँयारी नौगरी कै पोछ़ाँबै च़ाँउविंदी सै
ज़ियै का हाऊँ सारी उमौर गिशरुई गिशरुईंदै निकलो?
साब जी तुमलै भौलौ डौर लागान मैईंयै कौदु तुमलै रोक्याँदिसु ज़ौ च़ासौ हौसौ कौरौ
चंदीगड बौसौ च़ाऔ दिल्ली
मैरी तौर्फै विदेश पोछ़ौ मौरज़ी तुँबाई
दाचिंदै बुद्याईंदै हाऊँ प्राई फिरी
खैर ग्राँऔ लै नोशोठयाई सौकदी
कियै ज़ोर ज़ौबौरदौस्ती कौरसौ नाशबै निदियौ ता तुँबाई कोठी बौनान सेका मैरौ परलोकवास फिरनाई कौसौर थाकेस
हौयौ हारका पिंज़रा च़ाऔ ईंदै ज़ोरै टालयासौ च़ाऔ हौतेत
ग्राँवै कै तुमलै कयौ मो देखियान?
मो ता नाईं पर मो का बि मिठौ बा तेते पेराई ज़ोत रि लौस
बा ऐ तुँबाऐ कुल लै आँयारौ का बौच़ाओ
हौयौ लौ रौ सौमनै ट्यूब लाईट री लो नाईं कुल नाईं
तै आँबै कयूँ नाथाकी बोलसी।
शुनौ हाऊँ तुँबाऐ हुकुम औनुसार हाँडसु
पर बा तेते रि लाज़ छ़ारिंदै, कुल देवी देओ रि आशीश माँगिंदै आ कियै हौयौ लाज़ नाईं थाकी पौरान ता ईङमाए बौडीनै का खौरौ उज़ीना किछ़ लाब नाईं।
कियै हाऊँ योगी नाईं फिरो ता मैरौ नुहुनै का कयौ भौलौ फिरेस तुँबा
पुण्य फिरेस या निफिरा
मौन लै शांति ता फिरेस
हाऊँ तुँबाई ताईंयै सौदा पूज़दिसू पूज़सू
तुँबाऐ रौडै पाकारदिसु मुला आपनी देहरी आपनी लाईन आ आपनै बौडै का माबानोए।
तैन तुँबै एखली नाशौ,मौरौ हौतेत पूज़ौ आपनै बौडै लै, हाऊँ चंदीगड कैए थाकसू।
हौयौ झडप का पिछ़ु सिन्धु रौ हौंसला नाईं फिरो
पौल्ठीनै कै हौसै एक आईकी का दूर थेह दौरा का घौरै पौल्ठींदी लेट फिरे थेह
तेनाए पोछ़नै का पैलैए राज कुमार आ नीलम कै ठुराउवे थेह
आज़ राची कालका मेल कै हेनोरियै ठुराईना थेयो।
हौयौ सुनच़ुविंदै पूनोवै पौकवान सिटानाए शुरू किये
हौयौ साब ता चा नाश्ता कौरिंदै सौंगी होरी सि गौप शौप लाँबै ठुराउवे
हौसौ मिठी धुन कै गुलगुले आ भटूरे बौनयाँबै लागी
साब लै आसाम पोछ़नास भारौत रौ आईक बिलै
ज़ानी खाँबैलै किछ़ पोरेस कि नाईं
ज़ौरमौरी शूकी घियू कै तौलिंदै बाज़ी बौनयाई कि त्रौन दियूस ख्राब निफिरा
पानियू हाथ कैए नाईं लाओ
भटूरा बि घियू कै मुछ़िंदै तौले
सिन्धु वै घौराई गाशाई मौंज़िल कै पूनौ रि प्रीत देखि ता बिल्कुल शांत फिरो,
हेती झिगरा का पिछ़ु हैनौ बौदी प्यार तियूँलै कियै आस थी एबै तेसका हौयै बाताई।
रोशै कै भौरुविंदै तेसै हौयौ बि सुनच़ुवो थेयो। 
कि कियै द्यानी एखले ग्राऔ कै नाशाई तेका बि, कियै माईची नाशी बौसेस तैबिह तेसा निदारौ कलंक लागेस
बेशौक हौसौ एखलौ स्यानी बेरै चंदीगड बौसा आ हौसौ घौरै बौसा ता मानुष दुईये रै मूड छ़ार फिकासा।
तियूँलै लागो तियूँरी मासी तियूँलै दौबर्यानस।
तेसा सौरौगवास फिरिंदै एबी एके बौराश फिरो थेयो
तियूँरै बाबोऐ तार बि बेज़ी थीह। 
तियूँरै आसाम रै पौता थेह
मासीयै मौरदी बेरै बोलो थेयो। 
मुला छ़ान्टना सिन्धु का दिलायाओवे
कियै हौसौ चिता रि बेरै नोपोछ़ि बोलदेन ता काम से काम पिंडदान ज़ुरूर तेसाऐ हाथ का फिरो च़ाईं। 
सिन्धु घौरै पोछ़ो ता ग्रौंगाईंदै रुँदौ लागो
तियूँरी मासी नाईं मौरी थी तियूँरी शारे दुनिया हिराउवी थीह
तियूँवै मौसरे सि पिण्ड दिना शुरू कियो आ सोला आ छ़ान्टना कींदै भद्रा कौराईंदै आसाम पोछ़ो थेयो
गाडी राची रौ बारा बाज़ै का पिछ़ु चौलबै थी।
बात कै स्टेशौन लै निकले ता दुई गौरी रि देर थीह।
सिन्धु लै लागो तियूँरी मासी बि तियूँलै शोठयाँबै आछ़ान थीह टैक्सी रौ पिछ़ाएँ ख्यालै ख्यालै ख्यालै
तेनोरियै बोलो थेयो। 
कि तेनै माखी खाँदी बेरै घौर च़ाटदी बेरै घौरै नानछा
डोखराई रौखवाली कौरना ज़ुरूरीस
सारकार रि कानून रौ कयौ पौता
कियै कासी लै डोखराई ताईंयै दिंदेन ता हौसौ मालिक बौनी बेशदै सा
तियूँरी टैक्सी सपाट सौलकी कै नुवाँ हौसै ना लो चौढ़ाई यों कै नाशबै लागी
टैक्सी बाज़ा बाज़ाँदा शूरदी सरपट ईङमाए बौडींदी नाठी
सिन्धु लै नींदै नालै चौढ़ाई लाँगदा मासी रौ घौरै पोछ़ी
तेसलै लागो कि हौयौ बात तेसलै आपनै मुठलै कै च़ुँगिंदै बोलान थीस
हौसौ आपु लौउठौ ज़ैऔस मासी तियूँरै बाल बौनयानस आ बोलेस सिंधु तु मैरी आस रि लौ सै
शाऔ कियै कोठी आ कारौ रौ जौनजौट कै मौफौसोए कियै ज़ियूँदी थाकी ता तैरी कोठी परलोक कै आपनी बौएन लै देखानाईस
आपनै बाई बाउ रि सौंगौत नाई पौरी बोली ना तेनाई क़ामाई
पर आपनै खातै कै उज़ुई बोली
आपनै बाऊ रि कोठी ग्राँवै कै देखिंदै तियूँरौ ज़िवा खुश फिरेस आ तेसै सौरौग काए वौरदान दिनास
स्टेशौन 1 मील दूर टैक्सी वारै ज़ोरियै चिचाओ पर सिद्धू लै हौसौ नाई शुनुवो
तियूँरी मासी तियूँरै बालौ कै हाथ प्रामाँदी छ़ुलदी बोलान थाकिस
शहरौ आ विदेशौ कै कोठियां बि सा
कारौ बि सा बाग बौगीच़ा आ बहारौ बि ज़िज़िकै तेनोरियै आपु हिंवाद का आनी बाशाल कै शिखौर दियूसै लागदी गौएन आ हिंवाद रौ शेलौ
हौसौ कालका मेल कै बेठौंदौस ता तियूँवै रौडै कै मूड छ़ारो सिसकी सिसकी
बोलोस कियै गौलती फिरींदी हुँदेन ता माफ कौरोए भौग्वन जी रक्षा कौरसा
राजकुमार आ नीलमै बोलोस-बा च़िठी छ़ोईं लिखोए पोछ़देसिनाए।
सिग्नौल फिरो
सेबे गाडी का प्लेटफौरौम कै होरसे सेबियै
सिंधुवै खिडकी का च़ोरुविंदै शाओ पूनौ तियूँ काछ़ै खौरी थीह
तियूँवै तेसा हाथ आपनौ हाथै कै पाकरो, मुला मैरी मासी रि याद गेरयाई बेठी थीह
घौरै कै तेसा नाऔ कै छबील लाई नाशदिस पर एकादशी लै शौरबौत रौ ईंतज़ाम कौरोए।
गाडी सौरौकबै लागी टाटा बाय बाय गुड लक हैप्पी जौरनी रै आखार सेब बिलै प्रामाउवे 
सिंधु निपुण लै दुई च़ार रौडै गाडी सि साथ हाँडबैलै बोलो खिडकी कौठा हाँडबैलै बोलो 
खिडकी मापाकरे आ एक बातै शून
कयौ?
जोपडी बौनाई च़ाऔ कोठी एबै हौसौ लोवा ग्राँऔ कैए बौनेस तेनलै नालै चौढाई होर सि मासी रौ नाऔ रौ पानियै पियानाई टांकी पाका कौरोए
गाडी केती दूर नाठी सिंधु रि याद लै गिनुविंदै ग्राँऔ काछ़ै च़ौलबै लागी।
राजकुमार आ नीलम सि कैठा गाडी कै बेठी ता पूनम लै लागो
हौयैए सौल्की कै ना मानुष ना मानुष रि बातै।
पर तियूँरै नालै चौढाई सि आउखा साथस।
तेसकै सिंधु बिस पूनो बिस मासी बिस आ हेनलै सेब बिलै आपनौपन सा
किछ़ फिकौर डौर नाईं।
ज़ैनौ खीर तैनौए औकौल
कुन बौडी आउखी बातै नाईं पर दुई रा बौराश आउखी ज़ुरूर हुवेस
ज़ेतरा आमोर रौ प्रदेश देश आलाग-आलाग बानठुवौंदौ थेयो
दौश दौश कोस कै एक राज़ा ज़ुरूर हुँदौ थेयो
हौसौ काछ़ी बानटनाई लहर ता पृथी राज़ा रौ काली का च़ौली थीह
एक नुवाँ मुलुक मुलुक जैचौंद ज़ौर्मे थेह
हिमाचल बि हौयौ लहर का नाईं बौच़ो
ईंदै बि मुलुक लौउठै-बौडै राज़ा थेह
पठानकोट रि हप का दौक दैलै राज़ा नूरपुर रौ थेयो,
ता आईक गुलेर रौ, कोटले रौ, कांगडे रौ, मंडी रौ, सुकेत रौ सिरमौर रौ, नालागढ रौ, सुनानपुर रौ, दतारपुर रौ, बिलासपुर रौ।
केबरै मूलुक गौनदेन ता औनगिनौत राज़ा थेह।
हौरै राज़ा आपनी-आपनी रियासौत रौ काम च़ालाँदै आ एक आईक सि मारीयान थाकदै थेह।
लडाई कुने कौठा राज कौरनाई ताईंयै निथी लौडयाईंदै।
हौयै राज़ा बौडी लौउठी बातै गाष लौडयाईंदै थेह।
कुन लडाई कुन राज़ा रि सगाई रि ताईंयै, ता कुन ज़ाती विरादरी रि ताईंयै, ता कुन आपु लै ताकौतवर बोलनाई ताईंयै फिरदी थीह।
हौयौ राज़ा काछ़ै कुन शिखी शिखाईंदै फौज़ निथी हुँदी।
ज़ेतरा शासौ भाई कुन कुन राज़ा सि लौडना खोमाओ ता हौयौ राज़ा आपनी रियासौत का आपनी ज़ाती रै धौनी लै च़िठी लिखिंदै बेज़दै थेह।
तेका हौसौ मानुष कौठा फिरिंदै आईक राज्य कै हामला कौरी दिंदै थेह
या हौयै राज़ा एक आईक सि लौसींदै मारींदै थेह
या हौयै आपनौ बाकी रौ वौक्त ज़ाङगाल कै शिकार खेलदा बिताँदै थेह।
एक एक राज़ा रि मुलुक मुलुक रानियां थी
शिकार खेलदा हौयौ राज़ा मुलुक ग्राँवै कै बातै का निकिलदै थे।
तेका ज़ियै शाओ कुन छ़ोटी शारेस, तेसलै डोली कै बेज़िंदै महल आनदै थेह
बौडै-बौडै किला थेह हौयै राज़ा होरी रै
काम खौटदै तुँबै शाऔ शनसी भाई हाऊँ एखलौ हिरौन रि सुरौक्षा कै बेठौंदौ सु।
आंदै री हौयौ बातै लै शूनिंदै राज़ा लै तौसौल्ली फिरी,
एबै राज़ा सिदा हौसौए बिलै नाठो ज़ियै बिलै प्यादा आ बज़ीर नाठे थेह।
ईङमाए नाशिंदै राज़ाऐ शाओ एक शींग वारौ हिरौन मुवो थेयो,
सौडौंदौ तियूँरै शींग कै खून थेयो निकलान,
राज़ा रौ द्यान एबै हिरौन बिलै नाईं थाको आंधौ रि बातै लागो सुनच़ींबै।
राज़ाऐ हिरौन लै देखिंदै ना आं ना ऊँ किछ़ नाईं बोलो।
राज़ा लै च़ुरुक देखिंदै वज़ीरै बोलोस, “राज़ा साब तुँबै कयौ सुनच़ियान सौ?
वज़ीर रि हौयौ बातै शूनिंदै राज़ा ऐ बोलोस, “हाऊँ हौसौ आँदै रि बातै सुनच़ियान
भाई तियूँलै केती मुलुक औकौल हुवेस ज़ुनियै हौयौ पौता लाओ, हौयौ राज़ास, हौयौ वज़ीरस, हौयै प्यादा सा
आ तेतका बि बौडी बातै हौयौस भाई एक शींग वारौ हिरौन लै रुवाओ बि आ साथे हौयौ बि बोली दिनो एक शींग शिकार कै बाज़ुवो।
हेती बातै रौ पौता आखी वारौ मानुष बि ना छ़ारी सौकदौ
मुलुकौ लै ता ब्यालकी खाईंदी रोटी बि याद नाथाकदिस भाई कयौ च़ीज़ सि खाई थीह
बाज़ी कयौ थीह।
हाऊँ सुनच़ियान हाऊँ कयूँ ना हेथलै आपु सि  नियूँ आ एक वज़ीर रि ठाईं खालीस हौसौ ठाईं है हियूँलै छ़ारनौ
राज़ा रि ज़िद वारी औकौल रौ वज़ीर लै पौता थेयो। 
तियूँवै फौटौक राज़ा रि आं कै आं मिलायाई
एबै राज़ा वज़ीर आ प्यादा होरी हौसौ आँदै काछ़ै नाठे
तियूँलै नुकरी रि ताईंयै पुछ़ो ता तियूँवै बोलो एबी ज़ौ मुला रोटी पानियू दियानस, तेनलै पुछ़िंदै बोलसू
हौसौ आँदै रि हौयौ बातै लै शूनिंदै राज़ाऐ तियूँरौ घौरै नाशनाई त्यारी की
राज़ा वज़ीर आ प्यादा हौसौ आँदै रौ घौरै नाठे
आँदै रि गौरै वारियै राज़ा रि बातै मौन्याई
आँदौ वज़ीर बौनिंदै राज़ा सि कौठा नाठो
राज़ाऐ तियूँरी तौनखा मुकर्रर की दिनी 
हर महिना कै आँदौ वज़ीर कयौ ना कयौ भौली बातै राज़ा लै बोलबै लागो।
ज़ेतरा राज़ा लै हौसौ किछ़ भौली बातै बोलदौ ता राज़ा तियूँरी तौनखा एक टका आ बौडयाँदौ थेयो।
वौक्त सि साथ-साथ राज़ा बुडौ फिरो थेयो। 
आ राज़ा रौ पुत्र ज़्वान।
राज़ा आपनै बाऊ लै बाननाई सुनच़ींबै लागो
एक दियूस राज़ाऐ आपनौ मौनाई बातै आँदौ लै बोलिंदै राया पुछ़ीस?
तै आँदौ वज़ीरै बोलोस तुँबै फिकौर नौकौरोए
ज़ेतरा संयोग खुलीसा,तेतरा आपुवे भौलौ रिश्ता पौरेस।
आँदौ वज़ीर रि बातै शूनींदै राज़ा च़ुरुक फिरो,
राज़पुत्र रि सगाई रि ताईंयै मुलुक रिश्ता आए पर आँदौ वज़ीर नाईं मौनयाउवो।
एक बेरै हौसौ रियासौत का बौडी रियासौत वारौ राज़ाऐ पाचास मोहर आ नारियौल साते रुमाल राजकुमार रि सगाई रि ताईंयै बेज़ो
पुरोहित आँदौ वज़ीर रै राज़ा रि राजधानी कै पोछ़ो
पुरोहितै नाशिंदै राज़ा सि बाताउवो।
राज़ाऐ आँदौ वज़ीर का पुछ़ो।
आँदौ वज़ीरै बोलो, “राज़ा साब ताँबै रिश्ता ता छ़ोटी रि यो लै शाईंदै कौरनास
कयूँकी स्यानै मानुषौवै बोलौंदौस यो ज़ैनी बाई आ हल ज़ैनी फाल थाकदी हुवेस
राज़ा सुनच़ीनै कै लागो
एबकी बेरै हौयौ बातै लै आपु कै बौडै राज़ा लै कैऔ बोलै थेयो कि तियूँरौ वज़ीर रानी लै शाईंदै रिश्ता कौरेस
राज़ा लै च़रुक देखिंदै वज़ीरै बोलो राज़ा साब तुँबै रत्ती भौरी बि फिकौर नौक़ौरोए
तुँबै मैरौ नाऔ गारोए आपनौ मुडै गाश किछ़ बातै नामाँगोए
राज़ा ना ता एबै वज़ीर रि बातै पौल्ठयाई सौकदौ थेयो ना आईक राज़ा री।
तियूँलै फिकौर थी ता हौयौ बातै रि ता, हैऔ निफिरनौ चानौ कि बौडौ राज़ा रोशुविंदै तियूँरी रियासौत कै चढाई कौरेस।
राज़ाऐ किछ़ नाईं बोलो 
आँदौ वज़ीर राज़ा रौ मौनाई बातै लै सौमज़ुवो तियूँवै पुरोहित लै आराईंदै सेब बातै बोलिस
राज़ा वाल खुश फिरो पर माज़ रि बातै तियूँलै कयौ पौता थीह
पुरोहित नाठो तियूँवै बौडौ राज़ा लै आँदौ वज़ीर रि बोलिंदी बातै बोली
राज़ाऐ खुश फिरिंदै बाऊ वारै राज़ा लै सौनदेश बेज़ो, कि आँदौ वज़ीर लै बेज़ौ
एबै सौनदेश पौरदेसिनाए आँदौ वज़ीर बाई वारै राज़ा रि रियासौत कै नाठो
कयौन चौथा एक दियूस हौसौ हौतेत पोछ़ो।
छ़ोटी वारौ राज़ाऐ तम्बै लाई दिने
आ ज़ियै हौसौ आँदौ वज़ीर बेठो थेयो हौतेत पौलदा लाई दिनो
तियूँवै बौडौ राज़ा लै बोलो राज़ा साब एबै आपनी रानी साहिबा लै बोलौ कि हौसौ पौलदा का बाऐ एक बेरै निकलेस।
आँदै वज़ीर रि बातै शूनिंदै राज़ाऐ रानी लै सेब बातै शुनाई
रानी आई आ हौसौ पौलदा का बाऐ नाशबै लागी।
आँदौ वज़ीर तेसाई च़ाल शान थाकोस
आँदौ वज़ीर रानी रै एक्कुम कौदौम लै तोल्यान थाकोस।
ज़ेतरा हौसौ रानी नाठी ता राज़ाऐ पुछ़ो वज़ीर एबै बोल भाई रिश्ता मुनज़ूर सौ कि नाईं
तै वज़ीरै बोलोस राज़ा साब बुरौ नौमौन्याओवे कयूँकी भाई हौयौ बातै तुमलै नुवाँ हौसौ राज़ा लै बोलसू ज़ासा हाऊँ लून पानियू खाँदौ सु
राज़ाऐ आईक बातै नाईं की फौटौक मौनयाउवो
हौयौ सुनच़ुवो भाई हौयौ आँदौ वज़ीर कयौ पौता लाई सौकदौस।
राज़ाऐ आँदै वज़ीर रि वाल खातिर की
मुलुक दियूँ हौतेत थाकिंदै हौसौ आपनी रियासौत कै आओ
तियूँवै राज़ा लै तियूँवै आपनी बातै बोली, “ज़ुन छ़ोटी रौ रिश्ता ताँबाऐ राजकुमार सि फिरानस तेसाई यो वेश्यास
ईंङमाए तुँबै सुनच़ियौ भाई रिश्ता कौरनास या नौकौरनास
आ मैरी सौमौज़ कै हौयौ रिश्ता ठीक नाईं, कयूँकी भाई यो कै बाई आ हल कै फाल।
पर हौसौ राज़ा सुनच़ींबै लागो हौयौ बातै लै आपनै बौडै राज़ा लै कैऔ बोलेस कि तियूँरी आपनी रानी वेश्यास
हौयौ बातै फिरी काए वजीरै आपनौ मुडै गाश माँगी आ बोलबै लागो राज़ा साब तुँबै फिकौर मौकौरोए हाऊँ आपुवे नाशिंदै छ़ोटी वारै लै सेब बातै बोली दीसू।
आईक दियूस हौसौ आँदौ वज़ीर छ़ोटी वारै राज़ा रि रियासौत बिलै नाठो।
हौतेत पोछ़नै कै राज़ाऐ तियूँरी वाल खातिरदारी की तेका पुछ़ो बोल भाई रिश्ता मुनज़ूर सा कि नाईं?
तेका वज़ीरै बोलोस, “राज़ा साब पैलै तुँबै मुला मैरी बातै रौ ज़ौवाब दियौ पर सौच़ी बोलोए बुरौ नौमौन्याओवे भाई
हौयौ रानी ज़ासाई छ़ोटिस ज़ासा रिश्ता कौरबै लागैंदैसी हेसाई यो वेश्यास कि नाईं?
मैरी सौमौज़ रौ मुताबिक हौयौ तुँबैए बोलौ देखिंदै माखी कैयौ गुटुई बोलियेस?
राज़ा आँदौ वज़ीर रि बातै लै शूनिंदै हैरान गुवोस
राज़ाऐ पुछ़ो वज़ीर हौयौ बातै रौ पौता आज़ सेका मैरौ सिवा कासी लै नेथेयो
तुमलै कैऔ पौता लागो सौच़ी बोलौ?
हौयौ बातै गाश आँदौ वज़ीरै बोलोस राज़ा साब ज़ेतरा रानी साहिबा पौल्दा का निकिलबै लागी ता तेसाई च़ाल हैनी थीह ज़ैनी वेश्या रि थाकदी हुवेस
राज़ा वज़ीर रि बातै शूनिंदै वाल हैरान गुवोस
वज़ीऱै ठानै का मौना कियो पर तियूँवै छ़ोटी वारै राज़ाऐ आँदौ वज़ीर लै ताँबै रि च़िठी लिखिंदै दिनो
ज़िज़िकै एक बौडी जागीर हौसौ आँदै लै दौश पुश्त रि ताईंयै दिनिस।
आँदौ वज़ीर रि औकौल रौ मोल लागोस
आँदौ वज़ीर हौसौ ज़ागीर रि तौख्ती लै गिनुविंदै आपनी रियासौत बिलै नाशदौ लागो
बातै कै सुनच़ींदौ लागो भाई आपनौ राज़ा लै ता मुलुक हैरान कौरदी बातै बोली पर ज़ेतरा हौयौ राज़ा लै कुन भौली बातै बोली ता तियूँवै महीरा रौ एक टकाए बौडयाओ कुन जागीर नाईं दिनी
हौयौ एक टका ता छ़ेकियेस पर जागीर ता पुश्त का पुश्त सेका थाकेस
वज़ीर हौयौ बातै लै सुनच़ींदा आपनौ राज़ा काछ़ै पोछ़ो
राज़ा लै सेब बातै बोलिस
राज़ा वाल खुश फिरोस पर तियूँवै फिरीकाए तियूँरौ महीना रौ एक टक़ा बौडयाओ
तै फिरी आँदौ वज़ीरै बोलोस राज़ा तैरी नुकरी एबै नौकौरनाई कयूँकी भाई मुला लागदौस। 
भाई तैईंयै बानिया रि द्यानी रौ दूध जुटौंदौस। 
कयूँकी केबरी बातै बोली पर तैईंयै मैरौ मोक एक टका बौडयाईंदैए बेज़ो कुन जागीर नाईं दिनी।
ताऊँकै राज़ा वारी किछ़े बातै नाईं, बोलदै सा ज़ैनौ दूध तैनी औकौल
तेकाए मुला एबै नाशबै दियौ
हौयौ बातै राज़ा लै खाई नाठी
राज़ा तेतराए आपनी यो काछ़ै पोछ़ो सेब बातै पुछ़ी ता तेसै बोलोस, “भाई ज़ेतरा राज़ा लौउठौ छ़ोटू थेयो महीना रौ थेयो। 
ता तियूँ काछ़ै बानिया रि दयानी आईसा।
तेसै किछ़ बातै कौरनाई थीह
हौतेत का राज़ा आओस
रानी हाईतै नाठिस
बाउ रुँबै लागो ता बानिया रि द्यानीयै आपनी टुक्च़ै रौ दूध तियूँलै जुटाओस
ज़ेतरा दूध जुटान थीह ता रानी आईस तेसै तेसलै दौबर्याओ। 
आ बाऊ रौ शाँगै कै आऊँठी दिनिंदै दूध गारनाई कोशिश कीस, नाईं निकलो 
हौयौ तियूँकैए थाकोस हौयौ बातै लै शूनिंदै राज़ा लै तौसौल्ली फिरी।
तियूँवै आँदौ वज़ीर लै एक एक तौख्ती लिखिंदै दिनी। 
आ बौडौ नाऔ एकराम दिनिंदै विदा कियोस
वज़ीर रि बातै सौच़ी थीस ज़ैनौ दूध तैनी औकौल।
दुखी ज़ौदु का तियूँवै ईंदै कुर्सी साँभाल्याई तौदु का लागातार नौउवै बाज़ा बाज़बै लाग़े
कौदु दौफ्तौर ओरू बिलै कौदु दौफ्तौर बिलै कौदु गेट रौ सौमनै तेकाए पुरानी ठाईं
कौदु कुर्सी रौ मूँ ओरू बिलै कौदु पोरू बिलै
कौदु ब्रान्डा कै क्यारी आ कौदु साफ
कौदु चापरासी गेट कै ता कौदु दौफ्तौर रौ सौमनै
कौदु गाँडी एक कौदु गाँडी आईक
कौदु सीटी होरी कौदु आखार
कौदु ठोलौ मुडै कौदु टोफी 
कौदु बौरदी कौदु बौरदी नुहुईंदै
मास्टौर, मुंडू, चापरासी, सेबियै दुखी,ज़ानबै लागे दिमाग खौपाऐ थेह पर हैड मास्टौर साब रि नौब्ज़ हाथ नाईं नाई 
ऐऔ ता तेनै सेबियै आपनै ठाईं कै च़ालाक आ गौलौत काम कामयानै कै फौस्ट क्लास हुनौरवाऐ हुडदौंगी पर हैनै ढ़ाँगाऐ काम सिधा निफिरदै
सेब बारी-बारी आछ़िंदै आपनी बुज़ान्त्री बेज़दै पर हैड मास्टौर साब कासी रि नौच़ौलबै दिंदै
तेना रोब दाब बि हैनौ कि तेना सौमनै सेबीरी ज़ीब जारथारींदी
सेबियै सीख सालाह देनाई कोशिश का डौरदै
सेबियै सुनच़ींदै लेना रै देना नोखोमानौ च़ाईं
सेबीयै मूँह का हौयौए बोलदै शुनींदै कि औफसौर रौ सौमनै आ गोराए पिछवाडा पिछवाडा कौ बौच़ी थाकनौ च़ाईं
सुकूल रै मास्टौर आपुमाज़ी खुसुरपुसुर कौरदै सीख सालाह माँगदै दिंदै
सौलकी पारदौरै चा रि दुकान कै टेबौल गाश गालास टौकराँदौ कई कुछ़ बौकदै कयौ सिकीम बौन्याँदै
पर बातै हौसौए कि बिलारी रौ शाँगै कै गाँडी कुन बानेस
ज़ुनियै पहल की हौतेथे आखी चौडेस
ज़ेतरा कौदु हैड मास्टौर साब सि मास्टौरौ रि आपुमाज़ी मारुवे ता ज़ुनियै क्यारौ ईङमाए कियो ज़ुन ईङमाए हाँडौ हौसौए नाठो
बाकी सेबियै बौकदौ देखिंदै आपनी बात नाप्याँदै
मौतलौबी गिदौर रि गान कूना कै बेशिंदै दियूस ताईंदै
एबकी बेरै बातै ता किछ़ खास नाईं फिरी पर हैड मास्टौर साब रौ रवईया पुरानौ लागदौ
छ़ोटू छ़ोटी मास्टौर मास्टौरनी या सेब नौउवी पीढी रै आ हैड मास्टौर साब पुरानै खारालौ रि बुक्च़ साँभाल्याई नाशाँदींदै
सवाल ता सिरिफ सुकूल च़ौलनै सि साथस हौसौ च़ौलान थाकनौ च़ानौ, केतरा कुन आओ, कुन ठुरो, कुन कयौ पौडानस, कुन नौपौडानस मास्टौर साब लै हौयौए पौर्सनौल बातै री लाडाई कै नाछ़ना च़ानौ
आपनौ कामस दोथी आए प्रार्थना कै मूँ देखाओ आ दौफ्तौर हाईतै
कुन सारकारी कागली च़िठी हुँदेन ता मोर लाईंदै दौस्तौखौत मारयाईंदै शोठयासी, नाता कुर्सी बानिंदै ब्याली रौ वौक्त घौरै आछ़सी
ज़ुन औफसौर एहलकार आछ़देन ता हाथ मिलायाईंदै चा ज़ुटाईंदै वौक्त बिताओ।
तेनलै खरे खोटे सेबका बातै कै वास्ता पौडान थाकदौस केती कासी सि कयूँ बिगाडचयानाई
बोलदै बि सा, महाजनों येन गतः स पंथः "ज़ुन बातै कै बौदी मानुष हाँडैंदैसा हौसौए बात भौली थाकदी हुवेस।
ज़ामाना सि टौक्कौर माँगिंदै नौउवी बात बौनयाना आच़काली रौ ज़ामाना कै सौमौज़दारी नुवाँ।
ना हैनौ नौ तैनौ बात आसान ज़ानींदौस।
आज़ ता गोरौ किरौ सेब ब्राबौर
ज़ुन काम्याँदौस हौसौ बि ज़ुन काम नौखौटदौस हौसौ बि दुईये तौनखा मार्यानसा।
बैला मानुष लै औफसौर नेता सेबियै च़ान सा।
औसौल कै ज़ामाना रि हावा ए बौदलुईंदिस।
पर ज़ानी आमोर रै हैड मास्टौर साब रौ दिमाग कै क्यौस।
लागदौस कुनियैन हेनलै स्टेट अवार्ड दीसु कौरै ठौगयाऔंदौस।
तेतराए बेच़ारै उमौर का पिछ़ु राच-दियूस सुकुल री फिकौर कै शूकान नाशानसा।
गौतम, गांधी, टैगोर होरी रै फोटू शाँदै आ आमोर लै बि बोलदै तेनाऐ सिद्धात गाश हाँडनाई बातै कौरदै प्रेरणा दिंदै आ आपु हाँडदै।
सेब बातै सुनच़ुई सौमज़ुई कौरदै फुकरिंदै रौडै छ़ारदै। 
कियै चींटी होरी रौडै पार आछ़ाई।
भौलौ आज़ हेती लामी चौडी सोच कुन सुनच़ींदौस।
आच़काली ता सेबियै दलदल सा, आ मुरुख लाभ माँगांन।  
हैड मास्टौर साब दुई रौ बाऊ बि दौसवी कै पौडदौस
शाँबैलै शूननैकै हाऊँ भौलौ पर पौडनै लिखना कै माच़कौ, ऐऔ ता पाका हुडदंगी शारारौती एक नौम्बौर एक हैड मास्टौर साब वाल मगजमारी कौरदै
नौउवी पुरानी कोथ्या शुनाँदै तियूँलै सौमज़्याँनाई सुधार्यानाई कोशिश कौरदै पर कुकुर रि पुँज़ार रि गान तियूँ गाश किछ़ औसौर निफिरदौ
आस-पडोस रै होशियार छ़ोटै रै उदाहरौण बि दिंदै पर तियूँरै मुडै गाश जुँवै नाईं सुलबुलाई थीह।
किछ़ मुटकान हैनी थीह। 
या नौसौल कै फौरौक थेयो।
खैर हैड मास्टौर साब हियूँलै आपनै पिछ़कै जौनौम रै कामौ रौ फौल सौमज़िंदै आस्याना कौरदै
पर छ़ोटै लै हौयौ बातै रौ किछ़ सोच़ विच़ार नेथेयो।
बाऊ मास्टौर गाश वाल रोब छ़ारदौ
देखनैकै शूननैकै बि औबौल ताकरा मलंग थेयो।
भौलौ खाँदौ भौलौ लाईंदै आ कामकाज़ किछ़ नूँदौ
उमौर बि बीश लै पोछ़ान थीह
पांचवा सातवा दियूस कियै नाई कियै शरारौत कौरी छ़ारदौ।
मूँग गाश ता कुने किछ़ नोबोलदौ पर पिठी पिछ़ाएँ सेबियै गाली गारदै।
हैड मास्टौर साब लै ज़ेतरा हेथा पौता लागदौ ता बिच़ारै मुडै कै हाथ छ़ारिंदै किस्मौत लै रुँदै
घौरै वारि सि बाताईंदै ता हौसौ उल्टौ मूड खाँदी, बाऊ लै ता पुछ़दै ता हौसौ आखी देखाँदौ।
हौयौ वौक्त तेनलै ज़ौ नीती  रौ हौयौ श्लोक याद आछ़दौ कि प्राप्ते षोड़से वर्षे पुत्रं मित्रं समाचरेत' कियै बाऊ सोला बौर्शा फिरदेन ता बा लै तियूँलै सौंगी बौनयाईं छ़ारनौ च़ानौ
आईक आच़काली ज़ामाना बौडौ ख्राब लागौंदौस
ज़्वान फिरदी संतान लै बोलना बि कयौ।
कौदु हौसौ हैनी कामाई छ़ारदेन ता आ ज़ान उधडेस।
मानुषौ कै बौदनामी आलाग फिरेस आ कौरौम ख्राब फिरसा आलाग
वाल ज़ौलदै तैबिह कयौ कौरनौ।
सौमौज़ किछ़ काम नौकौरदी
कियै मानुषौ सि बोलदेन ता आपनी बेईज़ौती ज़ौ नोबोलदेन ता हौसौ शरारौती
 दौसुई रै छ़ोटू लै विदाई पाल्टी दिंदी हैड मास्टौर जी यै हौयौ शिक्षा हौयौए सालाह दिनी छ़ोटू पेरै सौदा सौच़ाई कै हाँडोए
नौकौल नौकौरोए ना कासी लै कौरबै दियोए
ज़ौ सौमौज़ कै आछ़ेस हौसौए लिखोए
नौकौल मार्याईंदै या पौरच़ी बेज़िंदै पास फिरना महापापस
हैऔ पास फिरना फैल फिरना सि ब्राबौरस
आमोर रौ चरित्र भौलौ हुनौ च़ानौ
तामलै आपुगाश विश्वास आ मान हुनौ च़ानौ
कौरौम कौरना आमोर रौ धौरौम आ फौल परमेश्वर रै हाथै कै 
गीता कै भौग्वन कृशौनै बि औरजुन लै हौयौए सीख सालाह दिनी
आ हौयैए बातै लै बोलनै कै गौमौनड ज़ानदै
दौफ्तौर का बाऐ ब्रान्डा कै कौरदै ज़ौ हौयैए बातै रौ मखौल उडयाईयै थेयो
एक बि या
आमोर रै हेती बौराश
ईङमाए पिछ़ाएँ शूनदा सौमौज़दा वाल हासदै आ खुसुर पुसुर कौरदै कियै हौयौ एबै कयौ पूछ ताछ कौरान हेथा कयौ मोलस
हौयौ बौराश का ता विद्यार्थी होरी रौ बेडा गर्क फिरेस पास निफिरा एबकि बेरै
तेका हौसैए जानडा जूलसा
ज़ानी शर्मा जी कयौ सुनच़ींदै सा
ताँबाए हेती बौर्शाए रिकौडकै ता चू लागेस
पौरकौ बौराश बि हौयौए बाज़ा बाज़ो थेयो
बौडी मुश्किलै आठ छ़ोटू आठास्सी कै पास फिरे
दुर पार सेबी रौ रैजैल्ट सौ परसैंट
पुरौ बौराश दोथी-ब्याली क्लास माँगी
दियूसै बि ज़ुरुरौत रौ मुताबिक पौढ़ाओ
तैबिह दुखी कयूँ
साटाफ मीटिंग कै बातै फिरी
औसलियौत खुलुई पर शर्मा जी एक नौमौन्याँदै
डारैक्टौर साब ज़ौवाब तौलबी मांगदै
मंत्री जी ज़ेतरा दूर पार दौरा कै आछ़दै ता आमोर रै सुकूल कै खार ज़ोर दिंदै बोलदै कयौ फाईदा हैनौ सुकूल ज़िज़िकै आठास्सी कै आठ पास फिरसा
मानुष शिकैत कौरदै पर तेना गुरू
मुलुक घौरै कै रुना पौडो थेयो
आठ रै औडौर लाहौल स्पीति लै फिरै
हौयौ ता दौन्यस हौसौ एमेले साब ज़ासाई मैरबानीयै कैनसौल फिरे नाता तेनै ढ़ौकै गाश बागुर खानाई थी।
ज़ुन हौतेतरा विदायौक थेह
हैड मास्टौर साब कय हौयौ बातै बोलि थी कि गुरुजी वौक्त वौक्त लै शाईंदै फैसला कौरनै च़ानौ
हेतकै आपनौ बि भौलौ आ आईकी रौ बि
सेबीलै कौठा गिनुईंदै हाँडना ठीक थाकदौ हुवेस
एखले बेशिंदै आपनी बातै कै हाँडना सौमौज़दारी नुवाँ।
तेका शूनदा शूनदा सांस भौरी थी शायौद शर्मा जी दौक बौदलीसा
पर तेनै एबी बि छ़ोटू पेर लै हौसौए पाहाडा पौढाँदै
हौसौए पैलै रौ संदेश कि नौकौल नौकौरनाई
ज़ौ सौमौज़ आछ़ेस हौसौए लिखना ओरु-पोरु नाशाना
हेतकैए तुमोर रौह भौलौ फिरेस
आज़ पैला पेप्पौर थेयो
शर्मा जी दौफ्तौर कै आछ़ी बेठे थेह 
आ चापरासीयै आखबार टेबौल गाश छ़ारी
तेनै खिसै का ऐनौक गारी आ रुमालै कौरी साफ कौरदा बोलो सीताराम पानियू ता पिया
चापरासी पानीयू रौ गिलास गिनुईंदै आओ हैड मास्टौर साब  रौ किला हौसौ कुर्सी गाश काठै फिरिंदै बेठे थे।
तियूँवै पुछ़ो जनाब आज़ किछ़ खास खौबौर छ़ौपिंदि सौ
हैड मास्टौर साब एक सांस कै गिलास जुटिंदै हासदा बोलोस सीताराम आमोरियै कुन काच़ी गोलीयाँ नाईं खेलिंदिसा
बोलदै सा सौमौज़दारौ रौ बोलौंदौ आ आमला रौ ज़ौम पिछ़ाएँ का पौता च़ौलदौस
शून सारकार रौ ब्यानस इमतिहान कै नौकौल मारदौ आ ओरिक़ लै कौराँदौ ज़ुन कुने बि पाकरियेस त तियूँलै काठी साज़ा पौरेस 
सारकार हेथाई ताईंयै  एक ताकरौ कानून बौनयानस एबी आईंदी सारकार कै औकौल
आँबै सारौ बौराश मौज़ा मार्याई मार्याई शूकी नाशदै सी आ आमोर रौ रैजैल्ट आट परसेन्ट
आ ज़ियै कुने नानछदौ हौतेत सिफौर परसेन्ट
दौक आईक मास्टौर जी लै आराऔ तेनलै शिखानौ सारकार रौ हौयौ फौरमान दिनौंदौस कुनियैन प्रामाओ
भौलौ सौंगी पेरै हद फिरी मास्टौर यो-बा सेबियै हौयैए दान्दा कै लागैंदैसा
सुप्रीडेंट सर री सेवा फिरानस आ कुखरै आ बोताल च़ौलान सा
आँबै हौयौ काम नौखौटी सौकदै
हौसौ एबी हौयौ बातै बोलान थेह आ गुप्ता जी कौमरना कै  आएसा
आ बोलोस शर्मा जी कयौ हुकुमस तुँबै आज़ाई खौबौर पौढ़ी,
शाऔ सेबीक पैला पन्ना कै पैली सुर्खी कयौ बाताई रिस 
गुप्ता जीयै आखबार पाओ खौबौर पौढ़ी आ कुर्सी गाश बेशदा बोलोस शर्मा जी हौयौ विधानसभा री बातै ना कुन विरोधीयै सौवाल कियौंदौ हुवेस
सारकार लै किछ़ ना किछ़ ता बोलना थाकदौस
हौयौ कुन अमल कै आछ़दी वारी बातै नालागदिस
हौयौ ता सौमौज़दारी ज़ौ च़ोरौ आ ठौग्याँदै वारा इशारा ज़ानौ
सेब बिलै आफरातौफरी शौरिंदिस
कानून सनून कुन पुछ़दौस
ज़ासाई च़ौलदिस हौसौ च़ालान नाशानस
ज़ुन सुनच़ियानस हौसौ दुखी फिरानस आ हेथै बौनना बि कयौ
हैड मास्टौर साब उदास फिरदा बोलोस हैनी ता हौयौ बातै नाईं
एबी तेनाई हौयौ बातै च़ौलिंदी थीह कि चापरासी द्वारै का गुप्ता जी लै इशारा कियो आ आराओ तेनै फौटौक ज़ैऔ बाऐ नाठे
तै पौता च़ौलो कि सुप्रिडेंटै ताँबाऐ त्रौन छ़ोटू पाकरैंदैसा आ केस त्यार कौरान
आमोरियै मुलुक सौमज़्याओ पर हौसौ रौडै गाश पानियू नौशौरवबै दियान 
पर कोथ्या सौमौज़ नाछ़ान
आईक कौमरा कै ओरिक सुकूलाऐ छ़ोटू लै कुने नुपुछ़ान
तेनाऐ मास्टौर आ बा पौरच़ी बेज़ान आ सुरवाइज़ौर चा बिस्कुट ज़ुटान बेकूफ बौनी च़ुच़्च़ुटा खौरै सा
हाल कै आँबाऐ छ़ोटू सी वाल सौख्ती फिरान
किछ़ सुनच़ियौ ना ता एबकी बेरै 7 परसेंट बि नाछ़ा
गुप्ता जी ढिली डेह आ सिदा कौदौम सि कुर्सी बेठे आ बोलोस शर्मा जी तुँबै हाल रौ चौक्कौर लाना थेयो
सुपरवाईज़ौर साटाफ सि बाताईना थेओ
छ़ोटू पेर लै हौसला फिरदौ हाँडौ गोरै पिछ़ाएँ कीयै वि तर नाशदै सा
पौर बि तुँबै ज़िद की आ रैजैल्ट रौ भट्ठा बेठो
एबकी बेरै बि हौसौए आसार देखियान आ पब्लिकै दौरती आसमान एक कौरी दिना
फौराज़ का मानुष मैरी ज़ान खान सा कि शर्मा जी लै सौमज़्याऔ
छ़ोटू पेराऐ शाँगै कयूँ काटान सौ सारी दुनिया नौकौल कौरानस
सेंट परसेन्ट रैजैल्ट दियान  तुँबै कुन ज़ामाना रि सुनच़ियान
तुँबै आपनी सुनच़ियौ कुन त्रौन बौराशाई नुकरी बौच़िंदिस
छ़ोटुवै दौसुई नाईं की आ बाबू बि नाईं बौनो ता तुँबै कयौ काम्याओ
आ ता आ ग्राँऔ रै कौलेज नाशदै छ़ोटु दोथी ब्याली दौबर्यान सा ज़ौ हौयौ बौराश पौरच़ी नौच़ौलाई ता शासी
हैड मास्टौर साब टेबौल गाश मूड पार कौरिंदै मुलुक देर सुनच़ियान थाके
आ तेका एक कागली गारी  उज़ुईंदै किछ़ लिखो आ गुप्ता जी लै दिनिंदै कुर्सी का खौरै उज़ुवे
आऔरदौ दियूस औडौरबुक सेब ठाईं शूरबै लागी
हैड मास्टौर साब 1 मिना रि छ़ुटी नाठे आ गुप्ता जी इंचार्ज बौने
सेबी री सांस कै सांस आई
सुपरवाइज़ौर साटाफ री सेवा फिरबै लागी
ईङमाए पिछ़ाएँ यो-बा आते पडोसी आ आ मुलुक ज़ै मानुष पौरच़ी बेज़बै लागे
पुलिस रौ सिपाही मूड बाज़ू टेमाईंदै हौयौ सेब नौखरै रौ मौज़ा कौरदौ आ चा रि गालास सि केक बिस्कुट गुटबै लागो
सेबियै गुप्ता जी लै मुबारौक दिंदै
हैड मास्टौर दूर डेरै का हौयौ सेब तामाशा लै शाँदै
मौनै कै वाल रोश आछ़दौ
पर वौक्त रै हालात वौक्त केती बौदलुवो
ऐबै पैदौल हाँडनाई बातै नाईं अबै ता रौकेट कै उडयाईना वौक्तस
हौसौ दियूसै दूर पार बि नाशदै
ज़ियै शासौ हौतेत हौयौए बाज़ा
सैंटौर का बाऐ ईङमाए पिछ़ाएँ शौरिंदी धमाल आ पौरच़ी माँगनाई दिनाई अफरा-तफरी हैयौ देखींदौ ज़ैऔ हौयौ सेब कानिया आज़ रौ वौक्त रौ एक वौरदानस
हौसौ बौस कै बिशिंदै दुखी फिरदै।
वौक्त केती बौदलुवौंदौस
इम्तिहानौ रै हौयै हालौत!
ऐबै कयौ पौढ़ना आ कयौ पौढ़ाना
विशिसर सि सुदामा
फ्वाल विशेसर आ सुदामा बगे भाई थे
तेन दुई सौदा हर बौराश भरमौर का आछ़िंदै कांगरा बिलै ज़ाँगाल कै आपनी बेरी च़ारदै थेह
भरमौर चंबा ज़िला रि तैसीलस
आ पैलै भरमौरे चंबा रि राजधानी थीह
हौयौ तैसील कै बौडै गद्दी थाकदै थेह
एबि बि हौयौ तैसील कै बौडै बेरवालै सा
क्यौन च़ार मिना ए आपनौ घौरै कै थाकदै 
आ बाकी बौराश रै आठ मिना घौरै का बाऐ काट्याँदैसा
गौएनी रै दियूस कै हौयै मानुष आपनी बाकरी बेरै गिनुविंदै लाहौल नाशदै सा 
आ हिंवाद रै दियूस कै पौल्ठुई आछ़दै
ऐऔ बिशेसर आ सुदामा बि सारौ बौराश हैनौए कौरदै थेह
हेनै थेह ता सौगे भाई पर काछ़ी फिरे थेह
काछ़ी फिरनै का पिछ़ु तेनोरियै बेर-बाकरी बि बान्टी थीह
आपनी आपनी ममता पौडी थीह
काछ़ी फिरनै का पिछ़ु ज़ेतरा बि हौसव भरमौर लै नाशबै लागदै ता आपनी-आपनी बेर-बाकरी गौनदै थेह 
तैबिह विशेसर सुदामा रि एक दुई बेर च़ोरदौ 
आ सुदामा कानिया कौरदौ ता विशेसर आ तियूँरी द्यानी तियूँसी मारिंबै लागदै
सुदामा बिच़ारौ मारीनै का डौरदौ च़ुरुक थाकदौ
सौदाए तियूँरी एक दुई बेरी, नाशदी बेरै गौटदी पर कयौ कौरना ज़ोर वारा सात बीसी सौ
सुदामा वाल तांग फिरो
जगता आपनी बौडी खास पंचैत रौ लांबौरदार थेयो
एक दियूँ तियूँवै आपनी सेब बातै जगता लांबौरदार कै बोलिस
तै हौसौ बौडी बौडी मुछ़ै कै हाथ फेरींदै बोलोस
सुदामा तु हौयौ बातै पैलै बोलदौ ता आज़ लै विशेसर कैद कै हुवै थेयो
आँबै प्रदेश का आएँदै मानुष रि रक्षा कौरदै सि,पर कियै कुन प्रदेश का आऔंदौ मानुष ठौग्याँदेन ता तियूँलै शुके नाशबै निदिंदै
तै सुदामा गद्दी लांबौरदार रि हौयौ बातै शूनिंदै च़ुरुक फिरो
सुनच़ींबै लागो कियै विशेसर लै कौद कौरदेन,तै बि दुख कयूँकी विशेसर तियूँरौ सौगा भाई ज़ौ थेयो।
भाई पिछली बातै ज़ौ फिरी पर एबै कियै विशेसर बेरी च़ोरेस ता नाछ़ारा
हौयौ बातै सुनच़ुविंदै सुदामा बोलदौ लागो लांबौरदार जी कियै हौयौ बौराश बि मैरी बेरी च़ोरेस ता ज़ुरूर कैद कौरायासु
सुदामा रि बातै शूनिंदै लांबौरदार तियूँ बिलै आखी शुराईंदै शाईंदै बोलबै लागो, “तुँबै मानुषौ रौ विश्वास नाईं,
पाकी बातै कौरै शाए कियै मैरी बि बेज़ौती कौरासौ
कयूँ भाई सारकार रै कान कै ज़ौ बातै पोछ़ानाईस 
हौसौ सौच़ी हुनी च़ानौ
मैरी जुबान आलकी निफिरनी च़ानौ
हौयौ सारी बातै सुनच़ुई सौमज़ुई थाके
लांबौरदार रि हौयौ बातै शूनिंदै सुदामाए बोलोस लांबौरदार जी आँबै बेरवालै ज़ौदु बि आपनी बातै गाश खौरै फिरदै सि, ता पिछ़ाएँ निफिरदै
तुँबै फिकौर मौकौरोए, ज़ौ बि बातैस, सौच़स
सारकार रौ सौमनै आलकौ बोलना बि ता पापस
हौयौ बातै लै बोलिंदै सुदामा आपनौ सेरै लै पौल्ठुई आओ
सौच़-सौच़ सोला आना सौच़।
एबी हौयौ बात लै बीतिंदै त्रौन दियूस फिरे थेह
आ सुदामा रि बेरै विशेसरै च़ोरी थीह
तेनै दुईये भाई लांबौरदार रौ डोखरै कै बेरै च़ारान थेह
सुदामा पानियू पिंबै नाठो आ विशेसरै आखी बुदनाई बेला कै च़ोरी खौटो
तियूँवै फौटौक ज़ैई सुदामा रि बेरी च़ोरिंदै आपनी बेरी कै मिशाई।
ब्याली लै विशेसर आपनी बेरी गिनुविंदै ठुरो,
पर सुदामा बिच़ारौ जडी-बूटी माज़ आपनी हिराउविंदी बेरै लागो लोरींबै
आ हौसौ नालै नालै रीटबै लागो बोलोस, “शैलौ शेलौ नालै कै बेरै हिराउवी बेरै हिराउवी, हिराउवी बोलेस आ रुवेस
गौरी गौरी गदेरण लै बोलेस बेरै हिराउवी, मैरी बेरै पौरी च़ाईं।
सुदामा एबकी बेरै फिरी काए शाँदुईंदै जगता लांबौरदार रै डोखरै कै बाकी रि बेरै गिनुई नाठो
तियूँवै बेरै हौतेत बेशाई आ आपनी द्यानी लै बोलोस, “तु ईंयेत बेश, हाऊँ लांबौरदार सि बाताउविंदै आछ़सु
रोज़-रोज़ रौ औल्दौ खौतौम कौरनौ
विशेसर लै बोली दिना भाई बेरी कैऔ च़ोरदै हूसा    
हौयौ बातै बोलिंदै सुदामा लांबौरदार काछ़ै नाठो
तियूँलै सारि बातै लाई ता लांबौरदारै बोलोस, “सौंगी बेरी लै रुवाना कैऔ कौरसै,
हौयौ बातै लै शूनिंदै सुदामा बोलदौ लागो औं भौलौ आपनी बेरै लै आँबै दूर काए रुवाँदैसी
आमोर रि बेरी आमोरी पिछ़ाएँ-पिछ़ाएँ हाँडदिसा।
बेरै बि आपनै बेरबालै लै रुवाई छ़ारदी सा
ज़ुन बेरवालाई बेरै सा,तियूँ पिछ़ाएँ पिछ़ाएँ हाँडान आछ़दी सा
लांबौरदार बेरवालै रि बातै शूनिंदै वाल खुश फिरो बोलबै लागो, “भौलौ एबै राच काट्या, दोथी राची ठानै कै नाशुँगै
सुदामाऐ क्यारौ च़ुकाईंदै लांबौरदार रि बातै मौन्याई
आईक दियूस छ़ोईं दोथी सुदामा आ लांबौरदार ठानै कै नाठे
विशेसरै गाश सुदामाऐ च़ोरी रौ इल्ज़ाम काट्याई दिनो
पुलिस आराईस,
पुलिस रौ सौमनै सुदामा रि बेरी रि शिनाखौत फिरी 
विशेसर पाकरुवोस,
पुलिसै विशेसर लै हाथकौरी लाईंदै ठानै कै नियोस
सेब ठाएँ ओरू-पोरू रौ ग्राँवै कै हाल्ला माच़ो।
जगता लांबौरदार रौ ग्राँऔ कै विशेसर रौ एक सौंगी थाकदौ थेयो 
तियूँरौ सुचेता नाऔ थेयो,
सुचेताए कालै कौ द्यारै विशेसर लै छ़ाराईंदै आनो
तियूँवै तियँरी ज़ामानौत दिनी।
पर एबै मुकौदमा च़ौलबै थेयो।
कालै कौ द्यारै विशेसर लै घौरै नियो
तियूँवै विशेसर लै वौकील कियो रुपया पाँच़ रा कै 
विशेसरै वकील कै आदै रुपया दिने आ आदै पिछ़ाएँ का दिनाए पाका किये
वकीलै विशेसर लै बोलो, “भाई ज़ेतरा ताऊँलै जौज रौ सौमनै पेश कौरसा, ता तु किछ़ मोबोले सिरिफ एक बातै बोले”
विशेसरै वकील का पुछ़ो कि, “हौसौ कुन साईं बातैस?
“वकीलै बोलोस, “तु एक बातै बोले हुर्र हुर्र तेका हूँ साँभाल्यासु"।
हौयौ बातै वकील का सौमज़ुईंदै सुचेता आ विशेसर घौरै लै आए।
हौयौ बातै का दौक दियूस पिछ़ु विशेसर रि तारीख आईस
विशेसर लै सुचेता आ तियूँरी द्यानीयै पाकरिंदै कचैरी कै आनो थेयो
टोखानै कै विशेसर लै सुचेता आ तियूँरी द्यानीयै पाकरिंदै जौज रौ सौमनै पेश कियोस
विशेसर रौ वौकील बि खौरौ फिरो आ सारकारी वौकील बिह
लागी बैस फिरबै जौजै पुछ़ोस, “विशेसर तैईंयै बेरी च़ोरी?”
विशेसरै बोलोस, हुर्र हुर्र।
जौजाई सौमौज़ कै बातै नाईं आईस
तियूँवै ज़ानो कि विशेसर बेरवालौस 
शायौद आपनी बोली कै किछ़ बोलानस,
तियूँवै फिरी पुछ़ो तियूँलै, “विशेसर आपनौ धौरौम मान कै बोले तैईंयै च़ोरी की?
जौज रि हौयौ बातै शूनिंदै विशेसरै फिरीकाए बोलोस हुर्र हुर्र।
एबै विशेसर रौ वकीलै बातै साँभाल्याई बोलबै लागो, “साब हौयौ बेरवालौ बाऔलीस,
हियूँवै बाऔलुईना कै आछ़िंदै तियूँरी बेरी ओरु-पोरू कींदी हुवेस,
हियूँरी नियौत ख्राब नाईं
तुँबै हियुँरी द्यानी आ हियूँरै ग्राँवाए मानुषौ का पुछ़ौ।
जौज रौ मौनै कै बशेसर रौ वकीलाई हौयौ बातै ज़ौच़ीस
बेरौवालाई द्यानी रि बातै कानै का लाईंदै पाका कियोस जौजै
जौजै विशेसर रै वौकील लै हैनौ सारकारी डौक्टौर साटीफिकेट आदालौत रि आईक कारवाही कै देखाँबैलै बोलोस
बिशेसर हुर्र हुर्र कौरिंदै सेबी बिलै का हौयौ साटीफिकेट गिनुई आओ
आईक बेरै विशेसर फिरी पेश फिरो,
पैलै रौ बिलै एक हाथ का तियूँरी द्यानी आ आईक हाथ सुचेताऐ तियूँलै पाकरी छ़ारो थेयो।
जौजै पुछ़ो खास, “तैईंयै च़ोरी की”?
बशेसर -हुर्र हुर्र ।
डौक्टौर रौ पौरच़ा शाईंदै विशेसर लै बौरी की दिनोस
सारकारी वौकीलै बौडी बैस कीस।
पर फैसला विशेसर रौ कौक कै फिरोस।
आज़ बिशेसर वाल खुश थेयो
तियूँरी द्यानी खिलखिलाईंदै हासान थीह,
तियूँरौ सौंगी सुचेता आ वौकील बि केस रि ज़ीत कै वाल खुशियै थेह 
वौकील सुनच़ियान थेयो, कि आज़ बाकी रि आदी फीस आ क्यौता ईनाम बि पौरेस।
सुदामा आ लांबौरदार अदौलौत कै हौयौ फैसला गाश दुख्याईयान थेह
सुनच़ियान थेह कियै हैनैए ढ़ाँगाऐ फैसला फिरबै लागसा ता सेबियै छ़ुटसा,
पर कयौ कौरना आज़ जौज रौ फैसला मौन्याईंदै सेब अदालौत का बाऐ निकले।
विशेसर बौडौ च़ालाक बेरवालौ थेयो
अदालौत का बाऐ निकलिंदै बोलबै लागो,“हाँडौ छ़ोईं कौरौ हाऊँ कालै भरमौर लै नाशसू, नाशनाई त्यारी बि कौरनाईस।
बस हौयौ बातै लै शूनिंदै विशेसर रौ वौकीलै बोलो, “सर तुमलै बधाई आ एबै मैरी बाकी रि फिस दियौ तै किछ़ ईनाम बि”
वौकील रि बातै लै शूनिंदै विशेसर खौरौ फिरो लागो वौकील बिलै शाँदौ लागो
वौकील तियूँलै हौयौ हालौत कै देखिंदै ज़ोरियै बोलोस, “मीईंयै आ मुकौदमा बि शानाएसा, छ़ोईं कौर
एबै विशेसर वौकील बिलै शाईंदै ज़ोर-ज़ोरियै बोलदौ लागो हुर्र-हुर्र।
वौकील विशेसर गाश रोशै फिरिंदै बोलोस, “विशेसर हौयौ कुन अदालौत नाईं, सिदा बातै कौर।
वौकील रि हौयौ बातै लै शूनिंदै विशेसरै बोलोस, “बाबू ज़ौ हुर्र-हुर्र कैद का बौच़ाई सौकदिस, हौसौ तैरी फिस का बि ता बौच़ाई सौकदिस।
हौयौ बातै लै बोलिंदै बेरवालौ हुर्र हुर्र कौरिंदै दौड़याईयान नाठो।
वौकील विशेसर रौ पिछ़ाएँ दौडयाऊवो
वौकील लै बेरवालै रौ पिछ़ाएँ देखिंदै शूनिंदै मानुष बोलबै लागे, “हौयौ बेरवालौ ता बाऔलीस, पर तुँबै हियूँ पिछ़ाएँ कयूँ दौडयाईयान सौ”?
वौकील लै मानुषौ रि हौयौ बातै शूनिंदै वाल सौरौम आईस
हौसौ बेरवालौ लै आ आ पौडाईंदै आपनी आदी फीस शो बेज़ी बेठोस
भीड कै पिछ़ाएँ का बौडी ज़ोरै कौरी आपनौ नाऔ शूनिंदै मैईंयै पौलठुईंदै पिछ़ाएँ शाओ
एक सादाङ भौरौ मानुष हाँसदा हाँसदा हाथै कौरी मुला आरान थेयो आ मुक बिलै लै दौडयाईयान थेयो
रुवाओ रुवान सौ ना
एबै कियै रुवाना आते मैईंयै ग्राँऔ ज़ौ शोठयाऔंदौस
आ हेस सि साथे तियूँवै मुला दुई चौपौत लाई दिनी
रुवाना कैऔ नुवाँ भाई मनकू मनकू मूईंयै मनकू लै ज़ोरै क्यारै कै शौटो
गुटिंदै तियूँलै खाकू बि बेज़ी दिनी आ तियूँरौ मैह लै गौरी गौरी शाओ
हौयौ क्यौ शौकौल बौन्याई भाई
शुनो थेयो तु वाल सेठ फिरो
हौसै स्यानै पेरा क्यौ हालस तियूँरी फुटिंदी कुरती आ चौडिंदी दारी लै शाईंदै मुला वाल हैरानी फिरी
कयौ बोलूँ भाई
कौरौमे हैनै कियैंदै सा पर किछ़ बातै नुवाँ गिदौर आ मोर का ता हाऊँ औबौल सु
हिवाँद कै गिदौरौ रि गान हुवाँ हुवाँ ता नौकौरदौ
आपनौ घौरस आपनै बौलाद सा लौउठै-मौटै बि सा ए सा
मैईंयै तैरी ताईंयै एक च़ीज़ आनिंदिस वाल भौली बातैस तु मुला पौरो
कयौ च़ीज़ स मैईंयै पुछ़ो बातै बि हैनी कौरदौस ज़ैनी कुने कौरी नौसौकदौस
बीस बौराश का पिछ़ु बेठींदै वाराई ताईंयै ता पैलैए दिनाई ताईंयै किछ़ च़ीज़ गिनुई आओ तु ता वाल यती सै मैईंयै ठाटै कियो
मनकूवै बातै बौदल्याई आ आँबै कुन होटौल लै लोरिंबै नाठे
मैरौ मौन कौरान थेयो कि आज़ तियूँसी हाऊँ मुलुक बातै कौरुँ
तियूँलै चा जुटाऊँ तियूँरी सेवा कौरूँ
कयूँकी भाई बेशौक हाऊँ पौढ़ौंदौ लिखौंदौ नेथेयो पर बौच़पौन काए तियूँसी मैरौ वाल बेदान थेयो
तियूँरी याद मुला बिसरींदी निथी
भौले हौसौ मुलुक बौराश का आईक ग्राँऔ कै दूर-दूर थाकोस पर तैबिह कौदु-कौदु मुला तियूँरी वाल याद आछ़दी थीह
आज़ बेठुवो पिछ़ाएँ का नाऔ गारिंदै आखार लाओ
वाले औबौल लागो
ज़ेतरा मानुष बाल बाच़ा वारौ फिरदौस दौक बौडौ बुडौ फिरबै लागदौस ता आपमनौए नाऔ तियूँलै नौउवौ नाऔ शूनिंदै रोश आछ़दौस ज़ूऔ लाईन रै ईङमाए कुन ओरिख आछ़िंदै बेठौंदौ हुवेस
लागदौस तियूँरौ नाऔ गारिंदै नाऔ गारदै वाराई आखार लाँदै वारै गौटैंदैसा
आपनै गौटैंदैसा आपनै नाऔ सि कौठाए लागदौस ज़ैऔ आखार लाउँगै आपु लैए औसली नाऔ गारदै वारै आ बि गौटदै सा
आपनौए नाऔ गौलतीयै कुन खानी नाऔ गारदेन ता तियूँलै हैनौ लागदौस ज़ैऔ हौसौ सातुवाँ आसमान कै नाशी चौढ़ौंदौ हुवा
आज़ ज़ेतरा मैरौ नाऔ खानी गारो ता मैईंयै गौरी-गौरी शाओ बि हौयौ नाऔ रौ कुन ओरिक मानुश पिछ़ाएँ त नाईं पर हौयौ ता मनकू थेयो मैरौ बौच़पौन रौ सौंगी
होटौल कै पोछ़िंदै आमोरियै चा लै बोलो आ एक कौठा वारी टेबौल कै बेठे
तियूँवै मुला आपनी बीश बौराश कै बीतिंदी कोथ्या शुनाई 
तियूँवै बोलो ताऊँलै पौता सौ भाई मैरी घौरै वारी मुला शोठयाईंदै ठुरी थी आ हाऊँ छ़ोटी पेरा काम खौटदौ थेयो 
ताऊँलै मुला हौयौ बि पौतास भाई पिपली का एक स्यानौ आ स्यानी द्यानीयै ताऊँलै आपट्याओ थेयो आ आपनौ घौरै नियो थेयो सेब डोखरै तैरौ नाऔ कै किये थेह मैईंयै बातै ईङमाए बौढ़याई
ठीकस हाऊँ आपनै ग्राँवाई आऊखै डोखरै ग्राँवी वारै लै शोठयाईंदै ठुरो थेयो आ आपु सि साथ मैईं कौडी बि नाईं नी थी
मैरै नौउवै यो आ बा मुला बौडौए च़ाँदै थेह
आमोरी मानुषाए घौर बौनयाईंदै ज़ौ रुपया काम्याँदै थेह हाऊँ सेब तेनोर लैए दिंदौ थेयो
आपनै खौरच़ा रि ताईंयै बि हाऊँ तेनकाए रुपया माँगदौ थेयो
हौयौ बातै का बि वाल खुश थेह
तेनाई कुने संतान निथी तेकाए तेनोरियै सेब डोखरै जाईदाद मैरौ नाऔ कौरी दिनी
पानीयू रि सुविदा सि माटी, एक बौडी हवेली, चान, माल सेमचेन सेब किछ़ मैरौ थेयो 
पर मनकूवै बोलना बौंद कियो आ एक शेली साँस भौरी
हाऊँ सौंमज़ुवो ईयूँरौ दुखाना वाल डुगौस
तियूँरि पैली घौरैवारी तियूँलै शोठयाईंदै ठुरी थीह
कयौ तैईंयै हौतेत शादी नाईं की मैईंयै तियूँका पुछ़ो
मूड गाश कौरदा तियूँवै बोलोस-शादी बि हौसै स्यानै द्यान-मौर्दै मैरौ कियो पर हियूँरि घौरैवारी बौराश हाईतैए मौरी नाठी थीह
ओहो आमोरियै हौयौ बातै नाईं शूनी थीह मैईंयै बोलो 
मैईंयै बातै बौदल्यानाई च़ाई तियूँका पुछ़ो हौयौ बाज़ार लै कयौ कामै रि ताईंयै आऔंदौस 
तियूँवै बोलो भाई कौदु-कौदु मौन बौदल्यानाई ताईंयै बि हौसौ घौरै का निकिलदौस 
पर आज़ आपनौ एक कामाईया रौ नाऔ डोखरै रै इंदराज़ चौडाँबैलै आऔंदौ थेयो
तियूँवै बातै बातै गाश बोलो कि तियूँरै ग्राँऔ पिप्लियाँ कै डोखरै नुहुईंदै मुलुक मानुष थेह
तियूँवै दौक दौक डोखरै सेबी रै नाऔ कै कियैंदैसा
कयौ कौरनाए डोखरै जी आज़ हाऊँ मौरदेन ता हौयौ ज़ानी कासलै नाशेस
ग्राँवाई छ़ोटी होर रि शादी कै हाऊँ एक धाम आ दुई चान दिंदौ सु
कि हौयौ बातै मुला वाल भौली लागी आ आऊखी बातै बि एकदौम ताज़ा फिरी
तियूँरै आँबाऐ ग्राँबै कै चालिस बिगा डोखरै थेह 
आ तियूँरी घौरैवाई ज़ेतरा ठुरी थीह ता मानुषौबै तियूँरै आईक शादी कौरनाई सिकीम बौन्याई
पर हौसौ नाईं मौनयाउबो तियूँवै हौतेतरा बोलो थेयो 
मैरौ मुला शादी कौरना उछ़ालस कयूँकी भाई हाऊँ आईकिरी तौकलीफ नाशाई सौकदौसु
आ कुन मानुष कुन च़ीज़ लै माँगदेन ता हाऊँ तियूँलै कुने च़ीज़ रि ताईंयै मौना नौकौरी सौकदौ
हैनी छ़ोटी मुला कियै पौरेस ज़ुन घौरै लै बानटदा देखेस आ किछ़ नोबोला
बातै तियूँरी ठीक थी ग्रावै वारै लै तियूँरी आदौत रौ पौता थेयो कि तियूँरौ घौरै किछ़ च़ीज़ लै ना निथी।
एक दियूस एक छ़ोटी रि शादी कै तियूँवै दुई बोरी माश पौयैत महीना मुफौत कै तियूँरै बा लै दिने थेह ता तियूँरी आपनी द्यानी सि मुलुक कौज़िया फिरो थेयो 
हौसौ तियूँरी आदौत का वाल तांग थी आ एक राची आपनौ चान गिनुविंदै गाछ़ै गिनुविंदै हौतेत का ठुरी थीह 
मैरौ सौमनै मनकू रि ज़िंदगी रौ पैला हिसा थेयो
पिछ़ाएँ का तियूँवै आपनौ नाऔ रि आपनै डोखरै जाईदाद ग्राँवाए ग्रीबौ लै दौक दौक कौरदा बानटे थेह
आज़ ज़ेतरा हौसौ आपनै नौउवौ ग्राँवाई बातै शुनाई ता मुला ब्रोसा फिरो बि मनकू कुनैन आईके माटी रौ बौनौंदौस
हौसौ माटी का बौनौंदौस ज़ौ पौडाई लिखाई का नौपौरदिस ज़ौ पुरानै संसकारौ आ ग्राँवाऐ संसकारौ काए आछ़दिस । 
मैरौ मौन पिछ़ुकै बीश बौराश रि पुरी बातै लै शुननाई ताईंयै कौरनै लागो 
हाऊँ हौसौ मैईं तियूँलै हासिंदै बोलो कि ज़ौ हाऊँ ताऊँलै किछ़ पौता नाई भाई आईक महीना रि 7 तारीख लै मैरौ बाऊ रि शादीस
मैईंयै ताऊँलै आपुबे आराँबैलै आछ़ना थेओ 
पर एबै ज़ौ तु मौनयाँदेन ता ईंयेथे आराना कुबूल कौर
मनकू शूनिंदै उछ़लोस
तियूँवै बोलोस हाऊँ ज़ुरूर आछ़सु
पाँच़ तारीख कै पर तु मुला रोकयाए माए कयूँकी घौराऐ दुई बौलाद सा तेनाए खातौर मुला वापौस आछ़ना खोमाएस
दुई दियूस ता महीना कै कासी रौ हावाला कौरी दीसू पर मानुषौ लै बौदी क्रौश्ट निदिनौ च़ानौ
मैईंयै पुछ़ो तैईंयै ता साठ बिगा डोखरै माज़ का सिरिफ पाँच़ डोखरै आपनि ताईंयै छ़ारैंदैसा तेका बौलाद कयूँ छ़ारैंदैसा
हौयौ बाँबाल मैरी सौमौ़ कै नाई आओ
मनकूवै बोलोस तुँबै द्याडी माँगदै बारै बाबू सौ तुँबै ग्राँवाई बातै लै नौसौमज़ी बोलसौ 
तेनोरी लै मैईंयै दौक-दौक डोखरै दिनैंदैसा तेत कै बि आपनै बौलाद नादाची सौकदै 
मैरै साईं डोखरै बांज़ार सा तेनकै खौर फिरदौस आ बौलाद सेबी रै डोखरै बाँदै सा
मनकू रि बातै शूनिंदै मैईंयै तियू बिलै शाओ तियूँरौ मूँह कै मुला प्याँशौ देखुवो
हौसौ प्याँशौ शायौद डोखरै दान आंदोलौन च़ालाँदी बेरै विनोबा भावे रौ मूँह गाश थाकदौ हुवेस
हाऊँ सुनच़ींबै लागो मनकू ग्राँवा लौउठौ भावेस तियूँरी पौढ़ाई नाईं फिरी
तियूँरौ नाऔ कौदु आखबार कै नाईं छ़ौपो आ ना ए कौदु मानुषौ रौ सौमनै तियूँवै च़ार औक्षौर बोलैंदै हूसा 
पर आपनी बोलाईयै तियूँवै सामाज रि ताईंयै काम खौटनै कै किछ़ कौसौर नाईं शोठयाई
मनकूवै मुगाश हाथ छ़ारदा मुला उज़याओ पौढ़ौंदौ लिखौंदौ रौ हौयौए निक्सवानस भाई बोलदा बोलदाए सुनच़ींबै लागदै सा
ज़ानी कयौ कयौ दिक्कौत तेनलै घेरयाई छ़ारदी सा
आपनी च़ीज़ौ माँगौ तेका हाऊँ नाठो शादी लै ज़ुरूर आछ़सु पर हाऊँ पौखसु नुवाँ
हेति बोलिंदै तियूँवै आपनै फूटैंदै ज़ोली का एक ताती चादौर गारिंदै मुला दिनी
मैईंयै वाल मौना कियो मुला नाच़ानाईस पर हौसौ तेथलै फिकाईंदै ठुरो
मैरी आखी रौ सौमनै मनकै रै ग्राँवाऐ सेब ज़ुरूरौतमंद मानुष आछ़बै लागे आ हाऊँ वि तेनका किछ़ काम नेथेयो
हाऊँ सुनच़ींबै लागो ज़ानी केती हीरा रौ नाऔ लौउटौ ज़ैऔ मनकू छ़ारोस केती गौलौत नाऔ किती बौडौ काम
हौयौ बातै लै लिखदा लिखदा हाऊँ सुनच़ींबै लागो कि मनकू रै काँबौल रि कीमौत कैऔ वापौस कौरूँ
वाल आउखी बातैस,
तौदु काली राज़ा होर रै राज़ थेह,
राज़ा मानुष बाऔली दिमाग रै मालिक थेह
ज़ौ बातै रौ पिछ़ाएँ लागदै, तेथलै पुरौ कौरिंदैए छ़ाराँदै थेह
तौदु काली कै ज़ादू टोना जौंतौर-मौंतौर आ तंत्र विद्या रौ बौडौ ज़ोर थेयो
मानुष राकास प्रेत राक्सिन डागनी बिट्टी होरी का मुलुक डौरदै थेह
मानुष बोलदै थेह भाई गौड बंगाल रौ तौदु काली तंत्र विद्या रौ गढ़ थेयो
हौतेथाऐ मानुष ता मानुषौ लै बेरी बाकरी तोता कौबूतौर ना आ किछ़ बि बौन्याईंदै छ़ारदै थेह
तौदु काली रि बातैस एक राज़ा ज़ाङगाल कै शिकार खेलबै नाठो
ज़ेतरा हौसौ ज़ाङगाल कै पोछ़ो ता तियूँलै एक बाकरी देखुई
राज़ाऐ हौसौ बौन बाकरी रौ पिछ़ाएँ आपनौ घोरौ दौडयाओ।
दौक दूर नाशिंदै हौसौ बाकरी च़ोरुई
आ एक शारे द्यानी रातै गाछ़ै लाउविंदै हारश्रृंगार कै श्रृंगार कौरिंदै राज़ा रौ घोरौ रौ ईङमाए खौरी फिरी
 उसके वाल गोरी, वाल शारे आ बौडै शारै आखी मूँह थेह तेसाऐ
तेसलै देखिंदै राज़ा तेसाऐ फिरो
राज़ा तेस गाश मोहित फिरो
हौसौ घोरै का पार होरसो, “तुह कुन सै हेती आँयारै ज़ाङगाल कै एखली द्यानी ताऊँलै ईंदै डौर नालागदौसौ?
हौसौ ता राक्सिन थीह रुक्स बौदल्याईंदै खौरी थीह
राज़ा रि हौयौ बातै शूनिंदै बोलदी लागी, “राज़ा कयौ बोलूँ, हाऊँ आ मैरौ मौर्द दुईये नाशन थेह,
तेका ज़ौ आँबै हौयौ ज़ाङगाल कै पोछ़े, ता मैरौ मौर्द लै एक ब्राग गिनुविंदै दूर नाशिंदै खान थेयो,
हाऊँ ब्राग का डौरदी जड़ी बूटी कै च़ोरुई
ऐबै हाऊँ घोराऐ रौडै रि आखार शूनिंदै निकलिंदी सु।
तुँबै मुला हौयौ ज़ाङगाल का बाऐ गारौ।
हेती बोलिंदै हीं कौरै रुँबै लागी।
राज़ाऐ तेसलै फिरी पुछ़ो, “तैरौ घौर कियैस”?
तै तेसै बोलोस, “मैरौ घौर एबै कियै बि नाईं, कयूँकी ऐबै मैरौ मौर्द ता मौरी नाठो ऐबै कैनौ घौर, कुन मौरौ?
राज़ा तेसा हार श्रृंगार लै देखिंदै बिशारुवोस।
वाल ए शारे थीह
राज़ा रि आ किने बि रानी तेसाई गान शारे निथी।
राज़ा लै तेस गाश पाप आओस आ हौसौ महल कै गिनुई आओ
राज़ा री सात रानी पैलैए थीह आ ईंयौ आठुई फिरी
आठुई रानी ता डागनी थीह।
महल कै आछ़िंदै हौसौ लागी आपनी करामात देखाँबै
कौदु राज़ा रौ गोरौ मौऱेस कौदु हाथी कौदु सेमचेन राची रूसा
एक महिना कै मुलुक सेमचेन खौतौम फिरे
तेनाऐ हारकै दोथीये पौरदै थेह
राज़ा हैरान परेशान गुवोस
राजधानी कै हाहाकार माच़ोस
राज़ा लै आपनी आठुई रानी गाश मुलुक विश्वास थेयो
लागो तेसलै एक दियूँ पुछ़बै, “भई हौयौ कयौ बातै फिरी राची लै सुतौंदौ मानुष देखिंदै, कयौ हौयौ च़ीज़ सेमचेन खाँदी हुवाई?” 
राज़ा रि बातै शूनिंदै आठुई रानीयै बोलोस, “राज़ा ताऊँलै आज़ सेका पौता नाईं लागो, तैरी सात कि सात रानी डागनी सा, कियै शाँबै हुँदेन, ता दोथी रि बेला कै बोलसु।
राज़ा हौयौ बातै शूनिंदै बिशारुईये थाकोस
तियूँवै आठुई रानी गाश पुरौ ब्रोसा कियो
बाताईना फिरो भी दोथी पैलै कै शानौ कयौ बौनदौस
हौयौ राची ज़ेतरा राज़ा सुतो ता आठुई रानी उज़ुई आ तेसै राज़ा रौ घोरौ खाई टालयाओ आ खून सात रानी होर री खाक कै पाथोस 
तेसै तेनाऐ गाछ़ै कै बि खून री छ़िरै बेज़ी।
तेकाए तेसै राज़ा लै उज़्याई आनोस
राज़ा सात रानी पेराई खाक लै शाईंदै बिशारुईये थाकोस
तियूँवै दोथीये दरबार लाईंदै सात रानी होरी लै मौत रि साज़ा शुनाई आ जल्लाद आराऐ
राज़ाऐ छ़ौ रानी लै मारना हौतेतराऐ हुकुम दिनो
आ वज़ीर रौ बोलनै कै सातुई रानी ज़ासलै छ़ोटू फिरना थेयो, तेसलै उजाड रै शूकौ कुवाङ कै होरसाना हुकुम दिनो
तेका कयौ थेयो राजा रौ हुकुम सि साथे छ़ौ रानीयाँ मारी टाल्याईसा
आ सातुई ज़ाङगाल कै शूकौ कुवाङ कै होरसाई टाल्याईस।
हौसौ सातुई रानीयै शूकौ कुवाँ कै एक बाऊ लै ज़ौनौम दिनोस।
कालै कौ द्यार हौसौ ज़ाङगाल कै ग्वालै गोरू च़ारबै आएसा।
हौसौ रानीयै कुवाङ का आखार दिनो, 
हौसै ग्वालै आखार शूनिंदै डौरे आ ग्राँऔ लै दौडयाउवे
ग्वालाई बातै शूनिंदै ग्राँवाऐ मानुष कौठा फिरे आ तेथकै शाँबै आएसा
तेनोरियै हौसौ रानी आ बाऊ कुवाङ का गारे।
रानीयै आपनी बातै शुनाई ता ग्राँवाऐ मानुषौवै हौसौ रानी लै एक आलाग घौर बौन्याई दिनो।
तेसाई ज़ुरूरौत लै ग्राँवाऐ मानुष पुरी कौरबै लागे।
फिरदा फिरदा हौयौ बातै लै बारा बौराश बीती नाठे
राज़ा रौ हौसौ बाऊ बारा बौर्शा ज़्वान फिरो
बौडौ ताकरा आ शारो
शिकार बि खेलबै लागो
ज़ेतरा बौन कै ब्रागा शिकार कौरदौ ता मानुष हैरान गौछ़दै थेह।
हौसौ बाऊवै ब्राग मारनाई बातै उडयाईंदी-उडयाईंदी राज़ा रि आठुई रानी रै कानै कै पौडी आ हौसौ डौरबै लागी
एक बेरै हौसौ बौन कै एक बौडौ ब्राग आओस,
बाब्बर ब्राग लागो नाश कौरबै।
मानुषौवै राज़ा काछ़ै हौसौ ब्राग लै मानराई ताईंयै औरज़ी की। 
राज़ाऐ नाऔडाऔं गारो ज़ुन हौयौ बौडौ बब्बर ब्राग लै मारेस, तियूँलै हाऊँ पाँच़ रा मोहर ईनाम दीसु।
आ हौसौ बारा बौर्शा छ़ोटू नाठो ढ़ाल सि त्रौवाल गिनुविंदै
तियूँवै बौन कै नाशिंदै ब्राग लै टोखाओ आ एके घा कै ब्राग लै काटी टालयाओ।
ब्राग मारनाई खौबौर राज़ा लै बेज़ी,
मुलुक मानुष मौरैंदै ब्राग लै शाँबै आऐ, आ एबकी बेरै बारा बौर्शाए छ़ोटू रै हौसला लै देखिंदै बिशारुई थाके
राज़ाऐ तियूँलै दौरबार कै आराईंदै पाँच़ रा मोहर रौ ईनाम दिनो
राज़ा रि ज़ेतरा आठुई रानीयै छ़ोटू शाओ, ता तेसै पौता लाओ भई राज़ा रि हौसौ सातुई रानी रौ बाऊस, ज़ासलै कुवाङ कै होरसाओ थेयो।
तेका कयौ थेयो,तेसै कालै कौ द्यार आपनौ पेट दुखाना नाटौक कियो आ लागी हौसौ डोखरै कै रुँबै
ज़ोर-ज़ोरियै चिचाँबै
राज़ा आओ तियूँवै तेसलै पुछ़ो हौसौ दुखाना कैयौ ठुरेस,
तै तेसै बोलोस, “कुन मैरै यो बा रौ घौरै गौड बंगाल कै नाशौ आ खादरी मैशी रौ खीर आनी दियौ, हौसौ खीरै कौरी ईंयौ दुखाना ठुरेस।
राज़ाऐ हौयौ बातै लै शूनिंदै तेतराए नाऔडाऔं गारो ।
हौसौ छ़ोटू हौयौ काम रि ताईंयै त्यार फिरो कयूँकी तियूँलै पाँच़ रा मोहरौ आ पौरनी थीह
तियूँरी योवै तियूँलै मौना कियो पर हौसौ नाईं मौनयाउवोस
राज़ा रौ महल कै नाशिंदै तियूँवै पुरौ पौता हौसौ आठुई रानी का माँगोस।
तेका हौसौ नाशदौ लागो गौडबंगाल लै।
राज़ाऐ तियूँलै एक गोरौ सवारी रि ताईंयै दिनो।
हाँडदा हाँदडा हौसौ छ़ोटू गौनै ज़ाङगाल कै नाशी पोछ़ो
हौतेत एक सादू तौपौस्या कौरान थेयो।
तियूँलै खौर आ काँडै राज़ैंदै थेह,
हौसौ छ़ोटूवै हौसौ सादू रै खौर आ काँडै साफ किये। 
तै साधु राम राम कौरदा खौरौ फिरो
हौसौ छ़ोटू बिलै शाईंदै बोलदौ लागो,“वौर मांग”
तै हौसौ छ़ोटूवै आपनी पुरी बातै शुनाई
सादूवै बोलोस, “हौसौ रानी ता राक्सिन स,पर तु नाश,ताऊँलै किछ़ निफिरा
हौसौ सादूवै तियूँलै ताईंदी च़ौनै दिनी आ बोलोस, “भई ज़ेतरा हौसौ रानी रि यो ताऊँलै च़ौनै खाँबैलै दियेस, ता हौसौ च़ौनै लै खिसै कै बेज़े आ हौयै च़ौनै लै खाए 
तेका हौसौ ताऊँलै सेबी री ज़ान नाशना तौरीका बोली,
तेका हौसौ खाऊ आनबैलै नाशेस
ज़ेतरा हौसौ नाशेस ता ज़ुन च़ौरखु कै तेसाई ज़ान हुवेस तेसा क्यारौ मरोडयाए
हौयौ काम कौरनै का पिंजरा कै हुँदै सेबे, च़ौरखी चिचाँबै लागसा तेका तुह हौसै सेबी रै क्यारै मरोडयाए
बस आपनै राज़ा रि रानी रै च़ौरखू रै पिंजरा लै निये
राज़ा रौ सौमनै तामाशा लाईंदै तेसा क्यारौ मरोड्याए
तेसै आपुवे मौरी नाशनास
छ़ोटूवै हैनौए कियो
हौसौ सादू का च़ौनै माँगिंदै हौसौ सिदा हौसौ रानी रि यो काछ़ै पोछ़ो,
तेसै खाँबैलै च़ौनै दिने
छ़ोटूवै हौसौ च़ौनै आपनौ खिसै कै बेज़े आ सादूवै दिनैंदै च़ौनै कौर-कौर कौरिंदै च़ाबदौ लागो
हेथै हौसौ बुडी लै ब्रोसा फोरो हौसौ दोहता एस, तेका हौसौ बुडीयै तियूँलै सेब ज़ौनी रि ज़ान आलाग-आलाज पिंजरा कै बौंद च़ौरखी होर कै बोलिस।
हौसौ घौरै मुलुक पिंजरा थेह हौसौ घौरै कै ज़ोटै बेज़ैंदै
कासी कै तोता, कासी कै फाख्ता, कासी कै च़ौरखी कासी कै मैना थीह।
आपनी ज़ान बुडीयै फाख्ता कै बोलिस रानी री ज़ान मैना कै बोलिस
छ़ोटूवै बोलोस आपी हाऊँ खीर निंबै आऔंदौसु
कि आमा वाल ब्याज़लीस
खादरी मैशी रौ खीर च़ाईंदैसु
हौयौ बातै शूनिंदै बुडीयै खादरी मैशी रौ बाल हौसौ छ़ोटू लै दिनो आ बोलोस लोठी भौरी पानियू कै छ़ारोए माज़ हौयौ बाल टाल्याओवे तै सारौ पानियू खीर बौनेस
छ़ोटुवै बाल खिसै कै टालयाओ
बुडी जाङगाल बिलै नाठी आ नाशदी बेरै छ़ोटू लै बोलबै लागी-हाऊँ तैरौ खाऊ रि ताईंयै क्यौता मारिंदै आनसु तु घौराई रौक्षा कौरे
बुडी एबी दौके दूर नाठी थीह कि छ़ोटूवै छ़ोईंयै बुडी रि ज़ान वारौ पिंजरा खोल्याओ
घौराई नाठी थी आ छ़ोईंये तेसा क्यारौ मोरोडयाओ
तियूँलै एक टोखाना शुनुवो
हौसौ छ़ोटुवै बारी बारीयै होरसाए आ तियूँवै हौसै सेबी रै क्यारै मोरोडयाए
ज़ुन पिंजरा कै मैना थी हौसौ पिंजारा गिनुविंदै घोऱै गाश बेठो, नाशी आओ
तियूँवै राज़ा लै आछ़िंदै बोलो हाऊँ खीर गिनुई आओ तुँबै  दौरबार लाऔ
मैईंयै एक तमाशा बि देखानास
राज़ाऐ छ़ोटू रि बातै शूनी ता वाल खुश फिरो
तियूँवै एक बौडौ दौरबार लाओस
सेब मानुष तामाशा शाँबैलै आऐसा
हौसौ छ़ोटूवै पानियू रि लोठी कै बाल बेज़िंदै खीर बौन्याईंदै देखाओ
राज़ा आ सेब दौरबारी मानुष बिशारुवे।
हौयौ काम कौरिंदै तियूँवै पिंजरा खोल्याओ आ मैना रै दुईये पाख पाकरे तेका खौरखौरे दुईये पाख मोडयाईंदै आ च़ौरखी लै पार माटी गाश छ़ाराओ
तै महल कै च़िचाँदी राक्सिन रानी दौरबार लै दौडयाउवी
ज़ेतरा हौसौ दौरबार काछ़ै पोछ़ी ता हौसौ छ़ोटू बै खौरे मैना रि एक रौडै बानी टाल्याई
एबै हौसौ रानी बिन बाजू आ रौडै लागी ब्रोपकाँबै खाक खोल्याईंदै
तै छ़ोटूवै बोलोस राज़ा हेसलै खादरी मैशी रौ खीन जुटाऔ तेकाए हेसा दुखाना दूर फिरेस
हौयौ बातै बोलिंदै तियूँवै मैना रि आईक रौडै बि काछ़ी कौरिंदै फिकाई टाल्याई
तेका हौसौ राक्सिन खूनै कौरी लौतपौत फिरिंदै लोटीस
ऐबै हौसौ छ़ोटूवै मैना रौ क्यारौ बि मोरोड्याईंदै फिकाई दिनी
राक्सिन मौरी नाठी
हौसौ बहादुर छ़ोटूवै दौरबार कै राज़ा लै सेब बातै बोलिस
राज़ा छ़ोटू रि बातै शूनिंदै आ तियूँरी बहादुरी लै शाईंदै हैरान गुवोस
राज़ाऐ हौसौ छ़ोटू रि यो ज़ुन ग्राँवै कै थाकदी थीह महलौ कै आनिस
राज़ा राज़ाऐ एबै कानै कै हाथ लाओ आ मानुषौ लै बि सौमज़्याओ भाई कौदुवे बि भौली बातै कै हाँडदी बेरै कुने द्यानी सि शादी मौकौरोए
तेस सि प्यार नौकौरौए ज़ासा घौरबार रौ पौता नुहुँवा 
हौयौ ता थेयो हौसौ युग रौ बहादुर छ़ोटू ज़ुनियै हिम्मौत छ़ारी मुलुक मुसीबौत रौ मुकाबला कियो आ ज़ितुवो
ग्राँऔ रौ वैद
पिछ़कै दियूस कै आज़ादी का पैलै ग्राँवै कै औस्पौताल नेथे हुँदै
मानुषौ जडी बूटी खाईंदै ब्याज़ रौ इलाज़ कौरदै थेह
मुलुक मानुष मलेरिया बुखारै कौरी मौरी नाशदै थेह
मलेरिया यौ बुखार तिसरा या चौथा दियूस चौडदौ थेयो 
ज़ासलै लोक त्रिया आ चौथा ताप बौलदै थेह
आज़ादी का पिछ़ु औस्पौताल बौने बिह
पर मानुषौ रौ विश्वास सा तैबिह देसी द्वाई पर बौनी थाको
आ दुई च़ार ग्राँवै कै एक दुई वैद् ज़ुरूर थाकदै थेह
हौयै वैद साँस शाईंदै द्वाई दिंदै थेह
जडी बूटी रि पोटली दिंदै थेह
आच़काली जगतै नावा एक बौडौ मुशूर वैद थेयो
पांच़ सात ग्राँऔ कै तियूँरी वाल धाक थीह
हौसौ रोज़ दोथी उज़ुविंदै निरसा गोट्याँदा बौन बाऋ का जडी बूटी लोरुविंदै निरसे कै मिशाईंदै गोलियाँ बौनयाँदौ
किछ़ पौनद्रा बीश कोस सेका तियूँरी मार थीह
हौसौ मानुषौ सि आपनै धौनवौंतरी रै वंश रौ बोलदौ थेयो 
मानुष बिच़ारै सादाङ थेह 
आ जगतू वाल च़ालाक थेयो हौसौ आपनी औकौड छ़ारदौ थेयो।
मुलुक साँपाई केंचुली, मुलुक बीचू रै डंक आ ज़ैर वारै दाँत, मोर रै पाख, च़ीलाऐ पाख, आ ज़ानी कयौ-कयौ तियूँवै आपनै घौरै कै बोताल कै बेज़िंदै छ़ारौंदौ थेयो
हौसौ रोज़ दोथी याँउविंदै मुडै गाश शुकली फारफाराँदी मुखमौलाई पाग बानदौ थेयो
निदारै कै त्रौन लकीरौ रौ रातौ चंदन रौ टीका लाँदौ थेयो
पर तियूँरौ रांग उल्टै तौउवौ ज़ैनौ थेयो, आ हौसौ तियूँरै दाँत एक्शै-मेक्शै थेह, आ डेह ताकरी मौस्त
जगतू कुल दुई कक्षा पौडौंदौ थेयो पर ज़ेतरा ज़ेतरा हौसौ उल्टी-सिदी सौंस्कृत कै उल्टै सिदा श्लोक बोलदौ ता ग्राँवाऐ मानुष हैरान फिरी थाकदै
तियूँकै कै एक बौडौ ग्रौंथ थेयो निरी पोथी
ज़ेतरा हौसौ कुन ब्याज़लै लै शाबै नाशदौ ता हौसौ हौसौ ग्रौंथ लै बोलदौ
आपनी दाखनी बायीं नाक कै फुकरिंदै शाँदै कि ब्याज़लौ बौच़ेस या नुवाँ
तियूँरी द्वाई वाल तेज़ थीह
तियूँरी अतिसार आ खाँसी रि द्वाई वाल मुशूर थीह
हौसौ तिली कै छ़ारिंदै बि एक द्वाई दिंदौ थेयो हौसौ द्वाई लै हौसौ नेपाली बोलदौ थेयो 
जगतू ज़ुन ब्याज़लै लै बि हाथ बेज़दौ तियूँलै अतिसार रि द्वाई दिनिंदै तियूँरै पेट लै साफ कौरदौ
ब्याज़ च़ाऔ कुन बि हुवा पर हौसौ बोलदौ ब्याज़लाऐ पेट कै वौज़ौनस
पैलै हाईतै लै साफ कौरिंदैए द्वाई दिनाईस ज़ि़जियै द्वाई काम कौरी नाशेस
आ आमोरियै हैनौ डौक्टरी ईलाज़ नौकौरनास कि ब्याज़ टेमाएस
आँबै ता ब्याज़ ज़ील का उपुटनास
आदै ब्याज़लै ता तियूँरै ज़लाब रि एखे गोलीयै कूच कौरी नाशदै 
आ कियै कुन भौलै भागै वारौ बौच़दौ बि थेयो 
ता तियूँरी द्वाई री एखे पुटली आस्याँदौ थेयो
हौसौ द्वाई लै तातौ पानियू सि, मो सि, मौक्खौन सि दिंदौ थेयो
आ द्वाई दिनिंदै ब्याज़लै लै पांच़ छ़ौ राज़ाई बुदींबै लै बोलदौ थेयो 
आ बोलदौ थेयो मैईंयै द्वाई दिनिंदिस एबै हियूँलै निज आछ़ेस रोल्याओवे माए
पर हौसौ द्वाई रि नीज कौदु कौदु कुन कुन भाव वाराई खुलींदी थीह
हौसौ कुन निरा वैद ए नेथेयो तियूँवै एक च़ीरनाई यंत्र,एक सुवा सिरिंज, आ एक दांत, उपुटना यंत्र बि छ़ारो थेयो
छ़ूरीयै कौरी हौसौ दुखनै फिंसी आ गगलगंड सेका काटद थेयो
सिरिंज कै सुवा फौसाईंदै टिका बि लाँदौ थेयो आ जमूरा रै दाँत बि जबडा सि कौठाए गारदौ थेयो
तियूँकै आखि रौ प्याँशौ बौडयानाई ताईंयै, पलकों आ आखी रौ कान्याना पोरू क़ौरना बि बौडौ तेज़ सुरमा बि थेयो
तियूँरै सुरमा लै आखी कै बिज़िंदै ब्याज़लै खौरै तौडौपदै थेह
आखी रि पलकों रौ कान्याना ता ठुरदी पर फुलुङच़ी निकिलदी थीह
मलहम लाईंदै गठीया रौ दुखाना आ इलाज़ बि जगतू कौरदौ थेयो
होरसौंदौ पेट लै तोलाँबैलै पाकरैंदै औकडैंदै पुट्ठो क्यारै लै ठीक कौरनै कै बि जगतू लै महारौत हासिल थी
जगतू कुन निरा वैद ए नेथेयो हौसौ पाका च़ेलौ आ गणनकर्ता बि थेयो
कुन ब्याज़लौ द्वाईयै ठीक निफिरदेन ता तियूँलै कांबौल उडायाईंदै कौरुई धूँ दिंदौ थेयो
शाँगलीयै कौरी बि लौसदौ थेयो
तियूँलै डेङै कौरी बि लौसदौ थेयो 
वौज़ौनै कौरी बि टेमाँदौ थेयो
तियूँवै आस पाँ ग्राऔ रै मुलुक मानषौ रि खाट खौरी की थी पर जगतू सि कुनियैए नाईं पुछ़ो
तियूँकै इलाज़ कौरना लाईसैंस थेयो
जगतू कुन ऐरा गैरा लौउठौ-मौटौ वैद नेथेयो,लाईसैंस वारौ वैद थेयो
एक दियूँ एक ओरिक ग्राँऔ कै पैलवान रि स्यानी ब्याज़ुईस ता पैलवानै जगतू लै आराँबैलै आओस
जगतूवै नाक कै सुरत चौढ़ायाई ग्रौंथ आ तालिका गिनुविंदै पैलवान रौ ग्राँऔ लै घोरै गाश चौडिंदै निलकोस
बुडी वाल ब्याज़ली थीस
तेसकै जुलाब आस्यानाई ताकौत निथी
जगतूवै घौरै का होर्सिंदै नाशदेसिनाए स्यानी रि बाजू शाई, नौब्ज़ शाई,आ तेका कयौन सुनच़ुवो
तेका तियूँवै तिली कै छ़ारिंदै पीली पोठली बुडी लै मो सि च़ाटबै दिनी
पोठली हाईतै नाशनाई देर थी आ बुडीयै फैल्याई दिनी
एक दुई चिचाना लाईंदै बुडी नाशदी बौनी
घौरै कै चीखना चिचाना फिरो
पैलवानौ रोशै कै आएसा
तेनोरियै पैलै स्यानी चारपाई का पार नाईं होरसाई पर तेतका पैलै जगतू लै पाकरिंदै लोटाई दिनो
तियूँलै पाँच़ सात मुठी लौसिंदै तियूँरौ शाँगौ गोट्याँबै लागे
जगतूवै माफी माँगिंदै, औरज़ी कौरिंदै आपनी ज़ान छ़ुडानाई कोशिश की
पर पैलवानौवै फैसला कियो जगतु लै बुडी सि कौठा डौई टालयानास चिता गाश बेज़नास
जगतू फैसला लै शूनिंदै डौरो आ लागो नाक का लीक गारदौ
तै पैलवानौवै तियूँलै भौलौ दंड दिनो
तेनोरियै शौर्त छ़ारी बोलोस आते ता यो सि कौठाए फुकरी टालयाइयेस या तु बुडी रौ मौरनाए का तेसा छ़ान्टना सेका पुरौ खौर्च़ा दीसै हैऔ लिखींदै दै
जगतूवै बुडी रौ मौरनै का तेसा छ़ान्टनाए सेका रौ खौर्चा दिना लिखिंदै आपनी ज़ान छ़ाराई
जगतू बौडी मुश्कौलै कौरी घौरै पोछ़ो
ऐबै जगतू कुने ब्याज़लै रि नौस शानै का पैलै एक कागली कै लिखाँदौ थेयो भाई मौरज़ी इलाज़ कौरायाऔ आ कियै ब्याज़लौ नौबौच़देन ता मौरना खौर्च़ा हाऊँ निदियूँ
भक्तु पाका नाईं फिरो।
भक्तु रौ बा लौऊठै फिरदेसिनाए मौरी नाठो थेयो
भक्तु रि योवै तियूँलै वाल शौकै कौरी दाचो थेयो, सुकूल बि बेज़ो पर भक्तु च़ार क्लास बि नाईं पौडी बोलोस। 
तियूँरै बौच़पौन कै कानै कै दुखाँदौ थेयो
तियूँरी यो कृपालू रानीयै वाल इलाज़ कियेसा कौदु वैद्, डौक्टौर आ च़ेलै होर लै देखाओ पर भक्तु रै कानै का दुखाना नाई ठुरो
एक बेरै ग्राँवै कै एक साधु आओ तेका बि भक्तु रि योवै भक्तु लै साधु काछ़ै नियो तियूँरै कान देखाए।
साधुवै टोटका ज़ैऔ बि कियो आ दुआ बो दिनी ।
ज़ेतरा साधु रि दिनिंदी दुआ भक्तु रि योवै कौरुवौ तेल कै मिशाईंदै भक्तु रौ कानै कै शौराई ता भक्तु खौरौ खौरौ तौडौपबै लागो
द्वाई वाल लागी।
द्वाईयै भक्तु रि कान लै दुखाना ता हटायाओ पर भक्तु कानै कौरी टौनौ फिरो।
पर कयौ कौरना ठाकुर रि इछा।
ज़ेतरा कान टौनौ फिरो ता हौसौ पैली क्लास कैए पौडदौ थेयो
तेका हौसौ कैऔ पौढै थेयो
कानै का ज़ोरियै शूनबै लागो
फेल फिरान नाठो
मास्टौरौ रि बोलिंदी बातै तियूँलै सुनाई निदिंदी थीह।
पौढनाई तियूँवै आपु बि वाल कोशिश कीस, पर किछ़े कामै नाई आईस।
ऐबै भक्तु लै तियूँरि योवै सुकूल का गारी बेज़ो।
कयूँकी हौसौ 16 बौर्शा हुईंदै बि च़ार ज़ामात पास कौरी नाईं बोलो थेयो।
ऐबै एखलौ फिरी थाको, हौसौ बाताँदेन ता कासी का तियूँलै सुनाईये निदिंदौ थेओ, तै भक्तु च़ुच़्च़ुटा काम खौटबै लागो
तियूँरी यो तियूँलै पैलवान बौनयाना सुनच़ुई
हौसौ तियूँलै वाल ठीक-ठाक खीर जुटाँबै लागी
तेन कै दुई त्रौन कनाल डोखरै थेह
भक्तु वै एक मैशी बि छ़ारी
भक्तु आपु बि हौयौए वजाऐ आपनै डोखरै बाँदौ आ खीर घियू खादौ पिंदौ 
भक्तु ऐबै 25 बौर्शा फिरो लौसींबै नाशदौ, ताकरौ पैलवान फिरोस
एखे घा कै बौडै का बौडै पैलवान लै माटी गाश लोटाँदौ थेयो।
भक्तु रि पैलवाई रि धाक ज़ौमी।
ऐबै तियूँलै किछ़ कामाई पैलवानी का बि फिरबै लागी।
माली कुश्ती फिरबै लागी।
माली काए भक्तुवै आपनौ घौर पीतौलाई गौरी आ बाल्टीयै कौरी भौरोस।
तियूँरौ नाऔ ऐबै पैलवान मुशूर फिरो।
भक्तु कुश्ती कै लौसींदा लौसींदा दूर निकली नाशदौ
मुलुक दियूस हौसौ घौरै नाछ़दौ थेयो
हैवे भक्तु रि उमौर फिरदा फिरदा 30 बौराश फिरी।
भक्तु लै कुने रिश्ता नाईं आओस।
भक्तु लै ज़ौ बि रिश्ता आछ़दौ थेयो, तियूँरै ज़ानदै बहकायाँदै।
बोलदै भक्तु ता खाली लाटौ ढोलस हियूँलै छ़िंज़ कै लौसीना मिशाइनाए आछ़दौस। 
डोखरै ना बाई सौकदौस
छ़ोटी वारै भक्तु लै लाटौ ज़ानिंदै दूर काए पौल्ठींदै
भक्तु रि यो लै भक्तु रि शादी रौ शौक थेयो।
पर शादी कौऱनाई कियै। 
कुन रिश्ता वारौ घौरै आछ़देन ता बाताईनौ।
तेसै मुलुक माजोमी हौसौ कामाई ताईंयै लाए पर फैल फिरे।
भक्तु लाटौ ज़ौ थेयो।
32 बौर्शा फिरो ता एक बेरै भक्तु रि यो काछ़ै एक माजोमी आओ बोलोस भक्तु रि ठाना ता कौरूँ, पर छ़ोटी सादाङस 
भक्तु रि योवै गौरी बौरी सुनच़ुवो आ मौन्याउवी
बोलिस, “बाऊ ऐबै ता ज़ैनी बि हुवाई आमोरियै शादी कौरी बेज़नाईस भक्तु रि उमौर बि आऔरबै लागिंदिस
आमोरी ना मुकौर बि कौरदेन ता कैऔ ऐबि सेका आमोरिलै कुनियैए नाईं पुछ़ो 
भक्तु रि यो रि बातै शूनिंदै मानोमीयै बोलोस, “हौसै बिच़ारै वाल ग्रीब सा” एबै ज़ैनौ बि हुवा पर लोकाच़ार रि ताईंयै किछ़ ता कौरना खोमाएस
किछ़ त्रौन हाज़ार रुपया ता शादी कै तेना खौर्च़ा हुनौ च़ानौ।
तेथा कयौ ईलाज़स?
माजोमी रि बातै शूनिंदै स्यानी छ़ोईं हाईतै नाठी आ 1000 रुपया शादी रौ खौर्च़ च़ालानाई ताईंयै माजोमी लै दिनोस
आ बोलोस 1000 रुपया शादी का आठ दियूस पैलै आ एक हाज़ार शादी कै पौरेस।
भक्तु रि शादी तै फिरी
एक दियूस बाज़ा बाज़े आ भक्तु मुखहार लाईंदै घौरै गाश चौडिंदै शादी कौरबै निकलोस।
कालै कौ द्यार हौसौ सादाङ छ़ोटी लै शादी कौरी गिनुई आओ
भक्तु लाटौ आ द्यानी सादाङ। 
पर कयौ कौरना कौरौम आ संयोग रि बातैस
द्यार बीतबै लागे ज़ेतरा भक्तु 35 बौर्शा फिरो ता भक्तु रि सादाङ द्यानी ब्याज़ुईस।
तेसलै लौउठौ बाऊ फिरबै थेयो।
तेसाई द्वाई सूर ईलाज़ भौली नाईं फिरी आ भक्तु रौ घौरै एक दियूस रुना फिरो।
झल्ली मौरी नाठी भक्तु रि यो मुलुक रुनी।
भक्तु सेमचेन रि गान ग्रौंगाओ पर किछ़ नाईं बौनो।
एक दियूस रुईंदै भक्तु रि यो आ भक्तु पौरमात्मा रि मौरज़ी सौमज़िंदै च़ुरुक फिरे।
भक्तु रै बौलाद आ मैशी झल्ली रै इलाज़ आ छ़ान्टनाऐ कै बिके।
भक्तु रौ मौन छिंज कै लौसीनै का पोरू फिरो।
डोखरै बाँज़ार फिरे।
ऐबै भक्तु मौज़दूरी कौरिंदै रोटी काम्याँबै खाँबै लागो।
भक्तु रौ पैला ए शादी मुश्किलै फिरी थीह।
ऐबै तियूँलै आईक रि किछ़ आशा निथी।
भक्तु रि यो बि एक राची मुरजान थाकदी शूकी शूकी कामज़ोर फिरी आ ब्याज़ली थाकबै लागी
तेसाई सारी आशा बाज़ुई।
एक दियूस भक्तु रि यो बि तियूँलै एखलौ शोठयाईंदै ठुरदी फिरी।
भक्तु एक बेरै फिरी रुनो।
पर कयौ कौरना 
भक्तु रै 12 कनाल डोखरै बि बुडी रै छ़ान्टनाऐ कै खौर्च़ कौरनाई ताईंयै रहन छ़ारीस।
तौदु काली एक प्राईमरी सुकूल खुलुवो
ग्राँवाऐ मानुषौवै सौरपौंवै सिफारिश कौरिंदै औफसौरौ का च़िठी लिखाईंदै भक्तु लै तेथ कै पानियू भौरनाई ताईंयै छ़ारोस।
तौदु काली रि तौनख्वा आठ रुपया थी।
भक्तु ऐबै सुकूल कै काम खौटबै लागो तियूँरौ मौन ख्यालै-ख्यालै लागबै लागो।
मास्टौरौ रि रोटी सिटाईंदै आपु बि तेन काछ़ैए बेशिंदै खाँदौ थेयो।
मास्टौर तियूँलै फुटैंदै पुरानै गाछ़ू बो दिंदै थेह।
वार ज़ातार कै एक दुई रुपया बि दिंदै थेह
भक्तू खुशस कि भक्तू रि उमौर किछ़ 50 बौराश फिरी ता हौसौ सुकूल आठुई सेका फिरो
भक्तू रि तौनखा बि किछ़ बौढुईस
भक्तू वाल खुशस सुकूल कुन औफसौर आछ़देन ता भक्तू ज़ान बानिंदै काम खौटदौ।
सुकूल कै राची रौ रुनना बि भक्तू रौए ज़िम्मा थेयो।
ग्राँऔ कै कासी रौ किछ़ काम हुँदेन ता भक्तू ईङमाए आछ़दौ
भक्तू ऐबै 1 दियूस हैडमास्टौर लै बोलोस भाई मुला पाका कौरौ, कियै लागदेन ता स्यानी बेरै गुज़ारा फिरेस।
भक्तू रि हौयौ बातै शूनिंदै मास्टौरै बोलोस भक्तू कियै हौयौए बातै सा ता कालै नाशिंदै रोज़गार कै आपनौ नाऔ दौर्ज़ कौरी आऐ, कालै तैरौ सर्टिफिकेट काट्यासी तेसलय साथ निये
ज़ेतरा मास्टौरै तियूँरौ नाऔ रौजिस्टौर कै भक्तू रौ नाऔ लोरुवो ता तियूँरी उमौर पाचास बौराश थीह
तैबिह मास्टौरै साटिफिकेट बौन्याईंदै भक्तू लै रोज़गार एक्सचेंज कै बेज़ोस
भक्तू कालै कौ द्यारै आपनौ नाऔ दौर्ज़ कौराईंदै आओस
हौसौ वाल खुश फिरो भाई ऐबय पाका फिरनास
भक्तू रि उमौर फिरदी फिरदी 55 बौराश फिरी
सुकूल आठुई का दौसुई सेका फिरो आ भक्तू रौ कुने कार्ड एम्पलाई रोज़गार एक्सचेंज का नाईं आओ
वौक्त बौदलुवो मास्टौर बौदलुवो मुलुक मास्टौर भक्तू रै शाँदी-शाँदी रिटैर फिरे
भक्तूवै कईयौ रै क्यारै कै फुलू रै हार लायाए।
पर भक्तू पाका नाईं फिरो।
कई बेरै हौसौ रोज़गार एक्सचेंज कै नाठो आ तियूँलै हौयौ बातै बोलिंदै टालयाओ कि एबि कुने ठाईं नाईं निकलिंदिस
ऐबै शिक्षा प्रशासौनै मोड खाओ, सुकूल रौ प्राईमौरी  हाई हिसा काछ़ी फिरो
भक्तू फिरी प्राईमौरी सुकूल कै आओस
प्राईमौरी सुकूल कै बि पाका फिरनाई कोशिश कौरान थाकोस।
मुलुक दौरख्वास्त बौडै औफिसौर लै बेज़ी पर कियै काए किछ़ ज़ौवाब नाईं आओस
भक्तू रि उमौर फिरदा फिरदा 60 बौराश फिरी आ तियूँरी पाका फिरनाई आस बौनी थाकिस
ऐबै तियूँलै स्यानी बेराई फिकौर रोल्याँबै लागी
कुश्ती कै लाउवैंदै तियूँरै नौउवै गाछ़ै गिनुविंदै दौक रुपया तियूँरौ हाथै कै दिनिंदै भक्तू लै घोरै गाश बेशाईंदै बौच़दा बौच़ाँदा तियूँलै घौरै पोछ़ाई बेज़ोस
भक्तू ता आपनौ क्यारै कै हार देखिंदै वाल खुशस 
तियूँलै पिछला महीना रि तौनख्वा बि हौतौदुवे दिनिस
भक्तू लै रिटैर फिरनै कै किछ़ पांच़ रा रुपया पौरे 
कालै भक्तू घौरै नाशिंदै सेब फुलु रै हारौ आ रुपया टौरौंग कै बेज़ेसा 
तेका तियूँवै आपनै पाका फिरनाई सेब दौरख्वास्त गारी
रोज़गार एक्सचेंज रौ रिकौड गारो आ सुनच़ुबो हेती लामी नुकरी कौरिंदै बि हाऊँ पाका नाईं फिरो
तेनलै डौंबै लागो क्यौन सुनच़ुविंदै फिरी टौरौंग कै बेज़ेसा
भक्तू रै दुई महिना ता औबौल निकले तिसरा महिना लागे फाके लागबै
कुन पुछ़दौ वारिस नाईं, भक्तूवै सुनच़ुवो बि रिटैर फिरनै कै पैनशौन लागदी ता हौयौ बि नाईं लागी
तियूँवै फिरी सुकूल नाशिंदै मास्टौर रि बाताईनाई सुनच़ुई
हाऊँ सुकूल नाशदेन हौतेत एक नौउवौ छ़ोटू तियूँरी ठाईं कै काम खौटान थेयो
तियूँलै देखिंदै भक्तू पौरेशान फिरो
हौसौ सिदा हैडमास्टौर काछ़ै नाठो बोलोस कि हाऊँ बि ठीक-ठाक सु ज़ेतरा पाका आछ़सु तेतरा नुकरी शोठ्यासु कयूँकी मुला पैनशौन ता लागी नाईं
भक्तूवै सेब कागली गारिंदै देखाई ता मास्टौरै बोलोस भक्तू तैईंयै आपुवे ता लिखिंदै दिनो कि हाऊँ ऐबै काम नौखौटी सौकदौसु आ मैरी ठाईं कै कुन ओरिक मानुष लै छ़ारौ
हौसौ ता इस्तीफा थेयो ऐबै ताऊँलै नुकरी नौपौरी सौकदिस
कयूँकी भाई तु पाका मुलाज़िम नेथेयो
भक्तूवै ज़ेतरा मास्टौर रि बातै शूनी ता तियूँरौ राङग उड्याउवो
तियूँरी सेब उमीदौ चूटी
कालै कौ द्यारै मानुषौवै शाओ भक्तू सुकूल रौ गेट कै मूड लाईंदै मौरी नाठो थेयो
ज़ानी केतरा रौ हौसौ हौतेत मौरौंदौ थेयो
तियूँरौ खिसौ कागलीयै कौरी भौरिंदी थीस
पुलिस आई मानुषौ कौठा फिरे
पुलिसै भक्तू रै खिसै का कागली गारिंदै पौडेसा
तै हौसौ ज़ेती बि दौरख्वास्त पाका फिरनाई ताईंयै दिनी थीह 
हौसै धागै कौरी सेथींदी थीह तेनाई नौकौल थी 
आ थेयो रोज़गार एक्सचेंज रौ कार्ड 
बीश ईंयेत तीस पोरेत
ग्रामण मिरासी वाल हाँडदौ पुर्ज़ा मानुष थेयो
तियूँरै घौर ग्राँवाऐ एक बिलै थेह
तियूँरौ घौरै कै खरपैल लागैंदै थेह, पर हाईतै वाल साफाई थीह
गमन रि उमौर किछ़ पाचास बौराश रि फिरान थीह, पर हौसौ चौतीस बौराश रौ ज़ैऔ ज़ानिंदौ थेयो
हौसौ गेत लाँदौ बाज़ाँदौ आ मौस्त थाकदौ थेयो
तियूँरी मिरासिन करीमी बि वाल शारे थीह
करीमी हारमोरनियौम बाज़ा बाज़ानै कै आ ग्रामण तौबला बाज़ालै कै माहिर थेसा
करीमी नाच़नै गेत लानै कै बि माहिस थीह
तेन दुईये मौस्त थाकदै थेह
दोथी खाईंदै ब्याली सेका फिकौर नौकौरदै थेह
दुईये शुकलै डालालाँदै गाछ़ै लाईंदै
आ तेना घौर सेंट इतौर रौ बासै कौरी महकान थाकदौ थेयो ।
गामण मिरासी ज़ेतरा चिट्टा लट्ठा रि सौलवार कौमीज़ आ बासकोट लाउविंदै मुडै कै मुखमौलाई माया लाईंदै, पौग बानिंदै निकिलदौ ता हौसौ पुरौ नौवाब लागदौ थेयो
ग्रामण रि गान करीमी बि भौलै गाछ़ै लाईंदी थीह
हार श्रृंगार कौरदी थीह, रौडै कै पायौल, सौदा काँच री चूडी, निदारै कै सिंदूर, आखी कै काजौल रौ डोरा आ हाथै कै मैंदी लाईंदै हौसौ ठारा बौर्शाई लागदी थीह।
ज़ेतरा गामण मिरासी काम्याईंदै आनदौ ता तेना घौरै कै बासमौती रौ बा आछ़ान थाकदौ कुखरी आ कुखरै रि, कुखराऐ हारकै कौरी घौरै पिछ़ाएँ भौरुई थाकदौ
मरासी आ मिरासिन रौ आपुमाज़ी वाल बेदान थेयो
घौरै कै शानौ लाईंदै तेन दुई बौडै-बौडै मुशायरौ कै नाशदै
तेनलै महिना कै त्रौन च़ार दियूस घौरै लै शानौ लाईंदै नाशना खोमाँदौ थेयो।
तेनोर लै घौरै कै च़ोरी फिरना किछ़े फिकौर नेथेयो
कयूँकी तेना घौरै रोटी सिटानाऐ ओखार लै शोठ्याईंदै आ गाछ़ै रौ इलावा किछ़ बि जाईदाद निथी
नवार रै दुई पौलौंग च़िकास च़ाऔल बेज़बैलै दुई त्रौन डिग पौऐत बेज़बैलै लौउठै-लौउटै माटी रै लोटकु, तौउवौ, च़िमटौ, लोवाई प्रात आ च़ालनौ थेयो
एक टौरौंग थेयो मरासी रि किछ़ पौग आ दौक कागली थीह
तेना घौरै कुने लौउठौ छ़ोटू नेथेयो तैबिह तेनै खुश थेह
तेनै बोलदै, भाई आमोर गाश भौग्वानाई बौरकौतस, आमोर री सेयौत ठीकस आ खाँबैलै पौरानस
कियै छ़ोटू हुँदौ ता तियूँलै बि दाचना बुद्याना खोमाऐ थेयो
ऐबै आमोरी मानुषौ रैए छ़ोटू सि मौन लाईंदै खुश सि
तेना घौरै काछ़ै दुई घौर, एक सरदे ब्रामौण आ एक एक खुदा बौख्श जुलाहे रौ थेयो
सरदे ब्रामौण आ खुदा बौख्श जुलाहे रै बि कुने बाऊ नेथे
हौसै त्रौनै घौराई आपुमाज़ी वाल सौंगी थेह
कियै कुनियै कियै नाशना हुँदेन ता एक आईकी लै बोलिंदय नाशदै भाई घौरा ख्यान छ़ारोए
शरदा रि शादी नाईं फिरींदिस पर खुदा बख्श कै द्यानी थीह
तियूँरी द्यानी रौ नाऔ थेयो अल्लाह दित्ति
रोज़ दोथी ग्रामण आ करीमी बाज़ा तौबला गिनुविंदै गेत लाँबै बाज़ाँबै बेशदै थेह
सरदा आपनौ घौरै पुज़दौ थेयो गाँडी बाज़ाँदौ शौंख लै फुकरी दिंदौ
जुलाहा खुदाबख्श आ तियूँरी द्यानी आलाग दित्ति आपनौ ताना-बाना बुनदै
अल्लाह दित्ती ताना तानदी आ खुदा बख्श तेथलै कारगौ कै बेज़िंदै कापरा बौन्याँदौ
हौसै त्रौने घौरै कै आलाग-आलाग काम फिरान थाकदौ
सरदे रि उमौर किछ़ 60 बौराश फिरी थीह
सरदे यै एक दियूस सुनच़ुवो भाई पिछ़की गौरिस ज़ानी केतरा मौरसू कयूँ ना हैनौ फिरो च़ाई कि तिर्थ सौफौर कौरूँ
सरदे कै किछ़ जाईदाद ता निथी तेतरा पाचास रुपया चान्दी रै पुरानै बाबे आपी रौ वौक्ताऐ तियूँकै थेह
तियूँवै सुनच़ुबोस हौयौ तिर्थ सौफौर लै नाशबैलै पाचास रुपया कास काछ़ै छ़ारूँ।
कियै ग्रामण मरासी काछ़ै छ़ारूँ ता हेन दुई पौंद्रा पौंद्रा दियुँ घौरै का बाऐ नाशदै सा
 ज़ौ पिछ़ाएँ का च़ोर रुपया नियेस ता मराठी ता ईङमाए ज़ुटदौस आ कासलै कयौ बोलना
आखिर कै तियूँवै आपनौ मौनै कै हौयौ फैसला कियो कि भाई हौयौ सेब जुलागे काछ़ै छ़ारदेन ता तियूँलै किछ़ फिकौर नाईं
हौयौ ता घौरैए थाकदौस ज़ौ खुदा बख्श नाशदेन ता अल्लाह दित्ति ता घौरैए थाकदिस
घौर रितौ शोठयाईंदै नान्छदौ आ खुदा बख्श सा बि ईमानदार भौलौ मानुष
ईंयौ सरदा मुलुक बेला सेका सुनच़ियान थाकोस हौयौ बातै सुनच़ुविंदै खुदा बख्श काछ़ै नाठो
अल्लाह दित्ती ताना तानान थीह 
आ खुदा बख्श कारगौ च़ालान नाशान थेयो
सरदे लै आछ़दौ देखिंदै खुदा बख्शै कारगौ च़ालाना बौन्द कियो
निदारौ टेक्याना बोलोस आ कारगौ का निकलिंदै सरदे रि ताईंयै चारपाई उछाईंदै हौतेत कै शुकली च़ादौर बेज़िस
बोलदौ लागो पौंडित जी धौन्यौ भाग फिरे ज़ौ तुँबै आऐ
सौरदार चारपाई गाश बेठोस अल्लाह दित्ति जुलाही बि आइस
तेसै गूंगौट गारदा सरदा रै रौडै छ़ुए
ऐबै सरदा ऐ एक गौरी सुनच़ुविंदै खुदा बख्श बिलै शाईंदै बोलो
खुदा बख्श मैरौ मौन सौफौर कै नाशबैलै कौरानस
आ मुकाछ़ै पुरखौ रि पुरानी ज़ाईदाद सा पाचास रुपया चान्दी रै
हौसौ ताऊँ काछ़ै छ़ारबै च़ाईंदै सु
ज़ानी ज़ियूँदौ आछ़सु कि नैं
आछ़देन ता माँगसु आ ज़ौ नाईं आओ ता पौरमात्मा रौ नाऔ कै कियै दी टाल्याओवे
सरदे रि बातै शूनिंदै खुदाबख्श आ बि हैरान गुवोस
तेनोरियै चान्दी रै रुपया देखैंदैए नेथे
सेबियै च़ुरुक फिरे
एक गौरी का पिछ़ु फिरी खुदा बख्शै बोलोस ताऊँ का बौदी भौलौ मानुष कुने बि नाईं
मैईंयै सेब ठाईं कै नौज़ौर दौडयानै का पिछ़ु ताऊँलै हौयौ बातै बोलिंदिस
खुदा बख्शै गौरी एक सुनच़ुवो आ तेका आँ कियोस
भी कालै कौ द्यार सरदा फिरी आओ आ तियूँवै पाचास रुपया गौनिंदै लोटकू कै बेज़िंदै खुदा बख्श काछ़ै दिने
तेका अल्लाह दित्ति ग्राँवै कै गाछ़ै बुननाई एडवांस रुपया माँगबैलै नाठिंदी थीह
सरदा नाठोस आ खुदा बख्शै रुपया माँगिंदै लोटकु सिये कारगौ रौ नियार छ़ारोस
सुनच़ींदौ लागो हेनलय हाऊँ कियै छ़ारू
अल्लाह दित्ति लै बोलदेन ता द्यानी रौ पेट कै किछ़ बातै नौपौच़दिस
हैऔ निफिरनौ च़ानौ कि कासी सि बाताईयेस आ एक बिलै बीश आ आईक बिलै तीस रुपया डुगौ गाडा कै टेमाए थेह
अल्लाह दित्ति रै आछ़नै सेका तियूँवै दुईये गाडा भौरिंदै ज़ोर-ज़ोरियै टेमाए
अल्लाह दित्ति आई ता बातै कय तेसलै सरदा बेठुवो ता तेसै तियूँरी रौडै छ़ुईं
सरदेयै तेसलै आशीर्वाद दिनो आ नाठो
अल्लाह बख्शै मुलुक ज़ोर लाओस बोलोस पर खुदाबख्शै तियूँलै रुपया वारी बातै नाईं बोलिस
हौयौ ज़ुरूर बोली दिनो कि सरदा रुपया दी नाठो थेयो मैईंयै छ़ारैंदैसा
अल्लाह दित्ति यै बौदी ज़ानना नाईं च़ाँओस
हौसौ च़ुरुके थाकोस
सरदा कालै दोथी तीर्थ लै नाठो
आईक बेरै तियूँवै घौरै लै शानौ लाईंदै ग्रामण लै ताली दिनी
आ बोलोस ख्याल छ़ारोए कुन ठाकुर लै नीसा होरी 
हाऊँ तीर्थ सौफौर कै नाशान सु
ग्रामणै सरदा रौ घौराई ताली आपनी मिरासिन लै दिनिस
मरासिनै ताली टौरौंग कै छ़ारिस
ऐबै गाँडी आ शौंख बाज़ना बौन्द फिरे पर ग्रामण रै गेत बाज़ा तौबला माखे लागान थाकोस
तेथे आईक बिलै अल्लाह दित्ति ताना तानदी
खुदा रौ भौजौन कौरदी आ खुदा बख्श कारगौ च़ालाँदौ
ज़ेतरा ठका-ठक फिरदी ता हौसौ ज़ोर ज़ोरियै बोलदौ बीश ईंयेत तीस पोरेत 
हौसौ बीश ईंयेत तीस पोरेत तेकाए बोलदौ थेयो 
भी ज़ुन बिलै तियूँवै बीश रुपया छ़ारैंदै थेह हौसौ बिलै लै ईंयेत
आ ज़ुन बिलै तियूँवै तीस रुपया छ़ारे थेह 
तेथ लै पोरेत बोलदौ थेयो
बोलदौ तेकाए थेयोस कि बिसरीनौ नाच़ानौ
रोज़ ज़ेतरा खुदा बख्श कारगौ च़ालाँदौ ता हौयौए बातै बोलदौ बीश ईंयेत तीस पोरेत 
आछ़दै नाशदै मानुष सुनच़ींबै लागे जुलाहा कयौ मौनतौर पौडदौस
पर कासी लय कयौ पौता हौसौ माया रौ चौक्कौर कय फौंसो थेयो
माया लै रुनना मुश्कौल कामस आसान नाईं
अल्लाह दित्ति आपनै मौस्त खुदा बख्श आदनै मौस्त
ग्रामणा करीमी गेत लानैकै बाज़ानै कै मौस्त सा
पौरमात्मा रि मौर्ज़ी ठाकुर रौ खेल हौसौ ग्राँऔ कै च़ोर आएसा
तौदु काली दौश नौंबौरी आ नौउ नौंबौरी नावाऐ च़ोर हुँदै थेह
च़ोर दूर रैए थेह आ हौसौ ग्राँवै कै हौसै च़ोरौ लै कुने रुवाँदौ नेथेयो
लागी फटा-फट च़ोरी फिरबै
ना ग्रामण मरासी सुते ना, आ ना करीमी, भाई तेनलै सरदे रै घौर लै रुनना ज़ुरूरी थेयो
खुदा बख्श आ अल्लाह दित्ति बि उबरै थाकदै
ग्राँऔ कै ठीकरी रुनबै लागो
ग्रामण आ खुदा बख्श रि बारी आई ता तेनोरियै बि रुनोस पर रुनना किछ़ नाईं कौरी बोलोस
कौदु कासी रौ घौर लुटयाईंदौ आ कौदु कासी रौ घौरै सेंध लागदी
पुलिस किछ़ नाईं कौरी बोलिस
मानुष हारुवेसा
ग्रामण तैबिह गेत लाँदौ हीरा तियूँरौ पालै ज़ौ किछ़ बि नेथेयो
तियूँलै च़ोरौ रौ कयौ डौर
पर ग्रामण च़ालाक मुलुक थेयो 
हौसौ नौउवै मानुषौ गाश नौज़ौर छ़ारबै लागो
आ आईक बिलै खुदा बख्श हौयौ बातै लै ज़ोर ज़ोरियै बोलान थाकोस बीश ईंयेत तीस पोरेत 
एक बेरै च़ोर हौसौ बातै बेती दोथी नाशान थेह
आ खुदा बख्श कारगौ च़ालान थेयो बीश ईंयेत तीस पोरेत
आ कारगौ च़ालाँदी बेरै दाखनौ बाईं बिलै शान थाकान थेयो
च़ोर गौरी भौरी खौरै फिरिंदै तियूँलै शान थाकेसा
तेनै सौमज़ुवे भाई रै जुलाहेयै दुईये बिलै रुपया टेमाई छ़ारौंदौस
राची गाडा कोती नाठे आ खुदा बख्श रै सरदा काछ़ै छ़ारैंदै पाचास रुपया च़ोरी फिरे
आईक दियूस दोथी लै खुदा बख्श कारगौ काछ़ै नाठोस ता ग्रौंगाईंदै रुँबै लागो
हौसौ बोलदा नाशेस पोरु फिरी खुड-खुड्डी आ फिरी बोलाने थाकेस “पोरू फिरी खुड-खुड्डी“ आ रुवान थाकोस
मानुष कौठा फिरे पुलिस आईस पर किछ़ नाईं बौनो
ग्रामण मरासीयै खुदा बख्श लै बोलोस च़ोर पाकर्यासु पुलिसै च़ोर कयौ पाकारनाऐ? 
हेनोरियै ता खाना पिनास
तियूँवै खुदा बख्श लै च़ोर पाकारनाई पुरी तौसौल्ली दिनी
सारकारै च़ोर पाकारदै वारै लै पांच़ रा रौ ईनाम बि छ़ारी दिनो
ग्रामण मरासी मुल्ख कै छ़ुल्दौ शूरदौ थेयो
तियूँलै ठानै तैसील नाशना बि मौका पौरदौ थेयो
हौसौ दौश नौंबौरी आ नौऊ नौंबौरी च़ोरौ लै रुवाँदौ बि थेयो
तियूँवै ईनाम रौ लाल्च़ कै आ खुदा बख्श रि च़ोरी बरामौद कौरनाई ताईंयै तौरकीब सुनच़ुई
आईक द्यार हौसौ शहर नाठो
तियूँवै खुला खाक वारौ शिशा रौ लौउठौ मर्तबान लौओ आ घौरै नाशी आओस
करीमीयै तियूँका पुछ़ोस भाई हौयौ रितौ मर्तबान कयौ कौरसौ?
करीमी रि हौयौ बातै शूनिंदै ग्रामणै बोलोस हौयौ मर्तबान च़ोर पाकर्याएस
ग्रामणै हौसौ मर्तबान कै दुई बौडै बौडै बीच़ू च़िमटै कौरी पाकरिंदै टाल्याए 
आ मर्तबन कय सिगरौटाई डोबा रि पन्नी रै शुक्लै टुकरा गोल काटिंदै टाल्याए
मर्तबान हाईतै शुकली पन्नीयै बेज़ैंदै टुकरा बाऐ प्याँशौ कै हौसै हैनौ च़ौमौकदै थेह ज़ैऔ हीरा च़ौमौकदै हूसा
ऐबै तियूँवै मर्तबान रौ डाखान लै धागै कौरी बानोस
आ हौसौ धागौ आपनौ कौमरा रै माज़ वारै ताक का मेख का मर्तबान रौ डाखान दौक गाश तोलाईंदै बानोस
ज़िज़ियै मर्तबान कै बागुर नाशान थाकेस आ हौसौ बीच़ू ज़ियूँदौ थाकेस
ग्रामण ऐबै च़ोर लै पौखिंदै बेठोस
रोज़ शान थाकदौ
एक दियूस एक दौश नौंबौरी च़ोर तियूँरौ घौरै मुङमाएरी का नाठोस
तियूँवै तियूँलै रुवाओस
आ तियूँवै ज़ोरीयै बोलोस, “ओ सेठ ज़ादी मुला ज़ौ हीरा वारी आँगूठी ईनाम पौरी थी"
हौसौ मैईंयै माज़ वारै ताक गाश मर्तबान कै छ़ारिंदिस
शान थाके आच़काली च़ोरी होरी मुलुक फिरानसा
तिज़ लाह गिनुई ज़ेत्रेह सोह आफरोह शोनोह केह नाठोस तेह सोरोग ज़ुह काह बोरियोस।
बानबात गोऐन लागेन थियोह।
शेलेह कांमेन पाह शिकरी थाकमेह लाह ज़ागा लोरियेन थियोह।
सांच़ेक आङमांऐ एकह पीपल रोह बोट थियोह। 
तिन रोह वाह केह नाशिह देह तिनिये बोलोस ईन्छ़े ज़ुन बिह थाकदोस, हांऊ तिन रोह शरण केह नाशसुहं।
ईमरिह ज़ुन बिह मेरोह मोदोत टानेस तिन रोह हांऊ ज़िन्दगी बोर ऐसान ज़ागसुहं।
होसो वाह केह होसोऐ कोंया थाकदो थियोह 
ज़ास रोह देन लाह शिकरिये टिम्च़ केह फोसायाई थियोह।
कोंया होत्रेह देन काह खोलशांई देह दुखे शोप टानेन थियोह।
देन लाह बेदान काह बोरुई देखिह कोंया रोह मोन खुसिये नाच़ेन थियोह।
सोह मोने-मोन सुन्च़ियोस मेरोह किस्मोतस किह होयो बेदान टानदो स्या पुशां पोरिस।
पुशां मांनुश रोह बेदाने देन मांनुश रोह ज़िन्दगिस।
पुशां मांनुश रोह खुसी काऐ देन मांनुश रोह ज़िन्दगी कामियाब फिरदोस।
मेरोह ज़िन्दगी कामियाब फिरिह। 
होयो सुन्च़ि देह तेसे पुशां लाह बोलोस
शुनोवाह! हांऊ तेरोह सोमने सुहं।
होई शिकरिये मांलाह बांनिह ज़ागिस।
होई मेरोह पुरानोह कोरोम रोह फोलस।
तामोरिह आफरोह कोरोमे दुख बुकत्यादेस।
मेरोह फिकोर टानोह शोठाई देह तुंह ईमरिह आफरोह पाऊनोह रोह सेवा टान।
ज़ुन बिह मांनुश आफरोह पाऊनोह होर रोह सेवा नाटानदोस तिन रोह सऐब बोलोह खोटुन पाऊनोह होर सिह ठुरदोस 
आई सऐब पाप होतिन्छ़े थाकदोस।
देन रोह बाते शुनिह देह कोंयाऐ शिकारी लाह बोलोस, फिकोर नाटाने वधिक! 
होई गोर लाह बिह आफरोऐ ज़ानोह।
बोल, हांऊ तेरोह किह सेवा टानुह?
शिकारी मांलाह शेलोह आछ़ेनस, किताह ईतज़आम टान।“
कोंयाऐ दुरा ज़ारिह देह लेङमांई बेज़ोस।
आई बोलोस “तुहं आग ताफिह देह शेलोह दुर टान।”
कोंया लाह ऐह सेवा टानमेहं रोह तांई खांऊ रोह फिकोर फिरेन थियोह।
आई तिन रोह वाह केह ताह नाज़ रोह एकह दानाऐ निथियोह।
मुलुक सुन्च़िनोह काह पिछ़ुह तिनिये आफरोह डेह काऐ शिकारी रोह बोख खो
होयो सुन्च़ि देह सोह महात्मा कोंया आफुऐ गेठिह आग केह नाठोस।
आफरोह डेह रोह छ़ेली टानिह देह बिह तिनिये शिकारी रोह सेवा टानोह रोह कोसोम पुरोह टानोस।
शिकारिये ज़ेत्रेह कोंया रोह होई अदभुत छ़ेली देखिह तेह बिशादियोस।
तिन रोह प्राण तिन लाह नोफरोत टानेन थियोह।
होतेत्रे तिनिये कोंया रोह देन लाह टिम्च़ काह गरिह आज़ाद टानोस 
आई ज़ानबोरा लाह फोसेयानो रोह टिम्च़ आई ओरिक्या सामान होर लाह सुकसुहं टानिह फिक्याई बेज़ोस।
कोंया रोह देन आफरोह पुशां लाह आग केह लेक्चाईयेन देखिह देह रुवेन थिह।
तेसे सुन्च़ी “मेरोह पुशां रोह बिना ऐह मेरोह ज़िन्दगी रोह मोक्सोदे कियास?
मेरोह सोंसार खोवाङ शालिङ फिरिस, ऐह कास रोह तांई ज़ियुदोह थाकु? 
होयो सुन्च़ी देह सोह पतिव्रत बिह आग केह नाठिस।
तेन्दुई रोह छ़ेली गाश सोरोग काह पुष्पवर्षा फिरोस।
शिकारिये बिह होताज़ु काह पिछ़ुह ज़ानबोरा लाह मांरनोह शोठेओस।
एकह नोगोर केह भद्रसेन नांओ स्या राज़ा थाकदो थियोह।
तिन रोह छ़ेल्डी रत्नवती गोमा शांरे थिस।
तिन लाह होईये डोर थाकदो थियोह किह कुन राक्स तेस लाह च़ोरिह नियेस कोन।
तिन रोह मेहल रोह फिन्डेरी बिलेह पेरेदारा थाकदे थियेह
तेबिह सोह सोदाह डोरे कांमेन थाकदी थिह।
राट रोह बेला केह ताह सोह बोदिये डोरदी थियोह।
एकह दयार एकह राक्स पेरेदारा रोह नोज़ोर काह बोच़िह रत्नवती रोह गोरे बोरियोस।
गोरे रोह एकह आंयारोह कुना केह ज़ेत्रेह सोह च़ोरिह थियोह 
तेह तिनिये शुनिह किह रत्नवती आफरोह एकह कोन्यास लाह बोलेन थिह “ होई दुश्ट विकाल मांलाह दयार परेशान टानदोस
तिन रोह बारे केह किताह सुन्च़ियु।
राजकुमारी रोह खांक काह होयो शुनिह देह राक्से सुन्च़ियोस किह दिमांङे विकाल नांओ स्या कुन तांह आयेक राक्स हुवेस
ज़ास काह राजकुमारी होतिग डोरदिस।
किह बिह टानिह पोताह टानोह हुवेस किह सोह क्योह रुहं स्यास?
केतिग ताकोत स्यास?
होयो सुन्च़ि सोह गोरोह रोह रुह केह फिरिह गोरोह होरिह ज़ागनोह स्या केह नाशिह च़ोरियोस।
होताज़ु राट आई सांच़ काह पिछ़ुह एकह च़ोर होसो मेहल केह आओस।
सोह होतिन्छ़े गोरोह होरिह च़ोरमेहं कोन आछ़िह थियोह।
गोरोह होर रोह खुर केह नाशिह देह तिनिये गोरोह होर रोह चाका-यारा टानोस 
आई होसो राक्स लाह गोरोह रोह रुह केह बानबात शांरे देखिह देह सोह तिन रोह पिठ गाश नाशिह बेशोस।
आई मांलाह रोविह देह मांलाह मांरमेह रोह तांई मेरोह पीठ गाश आछ़िह बेशिस। 
तेबिह ऐह किछ़ेह रास्ता निथियोह।
तिन रोह खांक केह लगाम लागिह थियोह।
च़ोर रोह हाथ केह च़ाँमुक थियोह।
च़ाँमुके लागदिसे सोह ठुरोस।
गाटोह आङमांऐ नाशिह देह च़ोऱे तिज़ लाह रोक्यामेहं रोह तांई लगाम ज़िलडोस, तेबिह गोरोह ठुरेने थियोह।
सोह ताह नुरुकिह ठुरेने थियोह।
तेह च़ोर लाह शोंक फिरोस, होई गोरोह नुवांह बल्कि गोरोह रोह रुह केह एकह राक्स
ज़िह मांलाह मांरमेह च़ाँईस।
युहं खाङशालिङ ज़ागा केह निह देह होई मालाह रिङगाई बेज़ेस।
मेरोह हारखोह मुरखोह बाज़िह नाशेस।
होयो सुन्च़ियेने थियोह किह आङमांऐ काह वट नांओ स्या बोट रोह एकह बारच़ोह आओस।
गोरोह तिज़ पाट काह निकलोस।
च़ोरे गोरोह काह बोच़्मेह रोह सोरस देखिह देह बारच़ोह लाह दुईये हाथे पाई ज़ागोस।
गोरोह तोलिह काह ठुरोस, च़ोर बोट रोह बारच़ोह केह जोन्टाङ नाशिह बोच़ोस।
होसोऐ बोट गाश राक्स ज़िह गोरोह रोह रुह केह थियोह तिन रोह एकह कोन्यास बन्दर थाकदो थियोह।
तिनिये डोरिह देह ठुरेन सोह राक्स लाह आर्राई देह बोलोस-
कोन्यास! किज़ु डोरेन सेह? 
होई कुने राक्स नुवांह, बल्कि ममुली मांनुशस।
तुहं च़ाँताह ईन लाह एकेह पोलाङ केह खांई देह हज़म टानिह बोलसेह।
च़ोर लाह बन्दर गाश मुलुक ङार आओस।
बन्दर तिन काह दुर ऊश्टो बारच़ोह गाश बेशिह थियोह।
तेबिह तिन रोह लाम्बोह पुज़ार च़ोर रोह मुहं रोह सोमने ज़ोन्टाङ थियोह।
च़ोरे ङारे तिन रोह पुज़र लाह आफरोह दांते फोसाई देह च़ाबनोह शुरु टानोस।
बन्दर लाह दुख्यानोह तांह मुलुक दुख्याई तेबिह आफरोह कोन्यास राक्स रोह सोमने च़ोर रोह सोंत गाटोह बोल्मेह रोह तांई सोह तिन्छ़े बेशिह थाकिह।
तेबिह तिन लाह आंखाह दुखेन कोन तिन रोह मुहंऐ ज़ानोह आछ़ेन थियोह।
तिन लाह देखिह देह राक्से बोलोस, “कोन्यास! तुहं ज़िह बिह बोल, तेबिह तेरोह मुहं काह पोताह लागेनस किह तुहं विकाल राक्स रोह चुगोल केह फोसिह सेह कोन।”
होयो बोलिह देह सोह ठुरोस।
सुवर्णसिद्धिऐ बोलोस, “तेह बाई! मांलाह बिह गोरे नाशनोह रोह हुकुम देह।
तुहं आफरोह लोभरुपी बोट रोह फोल ईन्छ़े थाकिह देह खांऐन थाक।”
चक्रधरे बोलोस, “ बाई! होई तांह बिनां मोतलोब रोहवे फिरोस।”
मांनुश लाह बोलोह मांरेह रोह फोल किस्मोते बुकत्यानो फिरदोस। होयो बिह बोल्देस किह,
होसो रावण रोह प्रोल त्रिकूट थियोह
सोमोन्द्राङ डुगोह थियोह
योद्धा राक्सा होरिह थियेह
कुबेर काह हिसाब काह बाऐ दोन-दोलोत पोरिह थियोह
ज़िह आफुऐ शुक्राचार्य रोह राज़निति रोह बोडोह पण्डित थियोह
सोह बिह पोतऐ नुदोह मुसिबोत केह बुरिह तराऐ फोसिह।
आई बिह शांओ किह
कांनोह, गुम पिश्टिङ आई
होई त्रोने कोरोम रोह सोमने खोराह फिरिह देह अन्याय काह बिह सिद्धि लाह प्रापोत फिरिह।
सुवर्णसिद्धिऐ बोलोस, “ होयो केयोह?
सोह कुन थियोह?
स्वर्गीय आनंद प्रकाश 'तिवारी' सेह तिन रोह देन श्रीमती स्वर्गीय गायत्री 'तिवारी' दुईये  कुल्लू सरकारी सेवा केह लाइब्रेरियन रोह पोस्ट गाश थियेस।
आनंद प्रकाश तिवारी स्या कुल्लू कोलेज रोह लाइब्रेरी केह थियोह
आई गायत्री तिवारी स्या कुल्लू ज़िला रोह लाइब्रेरियन केह थिह।
दुईये दिल्ली केह थाकदे थियेह।
ज़िन सेग हांऊ ज़ानदो सुहं, तेनोर रोह एकेह छ़ेल्डी थिह
आई सोह मुलुक शिखुई थिह
सोह जानेक टानिह कुल्लू केह बोसिह थिह।
दुईये रोह गिनती विद्वान लेखका होर मांज फिरदोह थियोह।
दयारोह बितेन थियोह, तेनोर रोह शिख्यानो रोह थोडा बोत काम च़ोल्दोह थियोह। 
तिवारी ज़ी तांह नुकुरी काह रिटेर फिरिह थियोह।
गायत्री तिवारी ज़ी बिह ज़ेओ नाह केयोह कुछ़ साल काह पिछ़ुह रिटेर फिरिस।
आमोरिह बेठियेने थाकदे थियेह, तेबिह होई सऐब बाते पोएले रोह गान निथियोह।
काज़ु किन कवि गोष्ठी केह बेठिह तांह तेह बाते बाताई देह थियेह
तेह मेरोह बिह होतिन्छ़े नाशनोह कम फिरोस।
मेरोह गोर रोह काई बखेडा होर रोह कोरच़ाते कांगडा आछ़नोह नाशनोह फिरेने थियोह।
हांऊ तांह मुलुक पोएले रिटेर फिरिह थियोह
तेबिह तेनोरिह तांह सऐब ठांऐ मुशुर थियेह।
सोह लेखक होर रोह ईज़ित टानदो थियोह
आई सऐब रोह मोन केह असर टानदो स्या साहित्य चेमांनोह रोह तांई ज़ोर देंदों थियोह
बोलेह लेखक होर मांज़ तेन्दुई रोह मुलुक आदोर फिरदोह थियोह। 
साहित्य परिषद रोह मीटिंग केह कविता शिखिनोह आई तिज़ केह आडाङगा बेज़नोह, बेहस बाज़िह टानोह आई सोलाह देनोह, 
आई जोश केह बाते बात्यानो तेनोर रोह शोंक बिह थियोह
आई सऐब काह बोलोह आदोत बिह थियोह।
एकह दयार हांऊ कुल्लू आछ़िह थियोह, आई होतिन्छ़े कोलेज रोह चोक कछ़ेह खोराह फिरिह देह भून्तर बोस लाह पोरखी थियोह 
किह आनंद प्रकाश तिवारी जी लाह हांऊ होतिन्छे बेठिदे। 
सोह मांलाह देखिह देह खुसिये मोरेन थियोह।
तेह तिनिये मांलाह खुसिये क्यारो पाई।
तिन लाह बेठिदे हांऊ बिह वाल खुसिये थियोह।
बोस तांह आछ़ेन नाशेन थियोह आई मांनुशा होरिह बिह तिज़ केह ऊतरियेन बोरियेन थियेह आई आम्बिह तांह गोप्पे केह मोस्त थियेह।
आम्बिह राट सेग बाताईयेन थाकिह देह टेम रोह पोताऐ नालागी देह, तिन्छ़े आम्बिये ओरु-पोरु कासे लाऐ नाशई देह।
ज़िन्दगी रोह दुख सुख रोह बाते होरिह बात्याई देह आम्बिह फिरिह दुबारा बेठिनोह रोह वयादा एकह आयेक सेह टानिह देह आम्बिह तिन्छ़े काह बेयोशाई, तेह तिज़ मांज काह भून्तर रोह बोस आओस 
आई हांऊ होतिज़ केह बेशिह देह गोरे लाह नाशिह देह आई तिवारी स्या पेदले हांडेन पाह आफरोह गोरे नाशेन देखनोह आछ़ेन थियोह।
आयेक दयार तांदु मेईंयेह तिवारी जी रोह गोरे फोन टानिह देह तिन रोह काद लाह रोई थियोह।
तेह मेईयेह तिन रोह देन सिह तिवारी लाह हाल च़ाल पुछ़िह।
बाते बाते केह मेईंयेह तिन लाह बोलिह किह हिज़ हांऊ तिवारी जी लाह कोलेज रोह गेट काछ़ेह बेठिह थियोह। 
आम्बिये मुलुक गोप्पे बेज़िह देह।
हांऊ च़ाँऐन सुहं किह तुम्बिह काले मेरोह गोरे खांऊ केह आछ़ेयोह
काले तांह छ़ुटिह बिह तांह साह बेशिह देह गोप्पे बेज़ुगे।
तुमोरिह सऐबे आछ़ेयोह।
मेरोह दुश्मोन कियाह बोलेनस?
तिवारी ज़ी लाह मोरिह देह पांच़ मोसारोह फिरिस। 
सोह आमोर लाह शोठाई देह होई दुनिया काह ठुरिस।
होयो मोबोले मेडम तिवारी ताम्बिये हिज़ गोरे बेशिह देह केतिग गोप्पे बेज़िह।
आम्बिह एकह आयेक लाह केयारोह पाई देह बेठिह, तेह तुहं केयोह बोलेन सेह किह सोह सोरोग केहस। 
मेईंयेह दिल्ली केह तिन रोह चिता केह आग आफरोऐ हाथ बेज़िह थियोह।
होयो केयोह फिरिह? 
तेबिह हांऊ केयोह मांन्याऊ किह सोह दिमांङे मोरिह कोन।
मेडम तिवारी आयेक दयार तादु दोश बाज़े बातिह गोरे आईस। 
सोह यूपी रिह थिस, तेस रोह निराल गाश 
सोह बोडोह-बोडोह टीका निथियोह।
होतिन्छ़े रोह देनिह पेर रोह मांग बिह टीका काह बोर्रादे थियेह।
आज़ तांह होसो बिह निथियोह, तेह होयो बिह किह बोलनो थियोह 
किह तेस रोह पुशां नोमोरिह कोन। 
तेबिह मांलाह आज़ सेग बिह सोमोज़ केह नाछ़िह किह कोलेज रोह ग्रेट काह बाऐ ज़ुन मुकसिह बेठिह सोह मांनुश कुन थियोह।
नेशनल बुक ट्रस्ट रोह ज़ारियाऐ सुंदरनगर केह 27 फरवरी काह 1 मार्च सेग च़ार दयार रोह कोथा होर रोह कार्यकरम ऐसाऐ बितोस। 
सऐबे आर्राऊन लेखका होर लाह न्यास रोह ज़ारियाऐ सुंदरनगर रोह सऐब काह बोलोह होटोल पोलो नांओ स्या रीजेंसी केह तेनोर रोह थकनोह रोह तांम-ज़ाम टानिह थियोह।
आई कार्यक्रम छ़ेकिह पिछ़ुह होतिन्छ़े सऐबे आछ़ुदे लेखका होर लाह बाराह-बाराह हाज़ार रुप्या ईनाम केह तेनोर लाह देनोस।
होई कार्यक्रम काह हिमाचल रोह लेखका होरिह खुसिये थियेह
तेह तेनोर लाह होई एहसास बिह ज़ुरुर फिरोस किह एन बी टी रोह नोज़ोर केह हिमाचली लेखका होर रोह मुलुक कद्ऱस।
सऐबये होई कार्यक्रम लाह च़ाल्यादो स्या एन बी टी रोह संपादक डॉ0 ललित किशोर मण्डोरा आई तिन रोह कोन्यास डॉ0 कमलेश कुमारी रोह शुक्रिया टानोस।
आई पहाडी रवाज़ रोह मुताबिक टोफिह, गोलमोन्द सिह शोल आई समृति चिन्ह देई देह तेनोर रोह पुरोह टीम लाह ईज़ित टानोस।
आखरी समारोह केह भाषान मंडी काह अधिकारी मैडम रेवती सैनीऐ टानोस।
आछ़ते स्या लेखक साहित्यकार थियेह
डॉक्टर सुशील कुमार, फुलश्री, डॉ0 सूरत ठाकुर, कृष्णा ठाकुर, श्रीमती सरोज परमार, दीपक कुल्लुवी, शेर सिंह, श्री नरेंद्र देव, विनोद कुमार भाबुक, डॉक्टर आरके गुप्ता, श्रीमती रूपेश्वरी शर्मा। 
श्री गंगाराम राजी, श्री कृष्ण कुमार महादेविया, पवन चौहान, मुरारी शर्मा, दीनू कश्यप, कमल प्यासा, श्री रौशन चौहान, श्री विजय विशाल, सुरेंद्र मिश्रा, रतन लाल शर्मा, सुश्री हरिप्रिया, लेख राम वर्मा, जोगिंदर ठाकुर, डॉ विनोद कुमार। 
डॉक्टर सुदर्शन सऐब काह बोडोह। 
अकादमी सचिव डॉ0 कर्म सिंह बिह आछ़िह थियोह।
पटियाला कोटे निर्भया कांड रोह सऐबे कुसुरवर होर लाह फांसिह रोह सोज़ा देनोस। 
आई होई हुकुम गारोस किह सऐबे कुसुरवर होर लाह बिश मार्च रोह दोथिह साडे पांच़ बाज़े बातिह फांसी दियोह कोन। 
कोर्ट रोह फेसला काह पिछ़ुह तेनोर रोह बकील शांदुई देह तेनोर सिह बेठिमेहं पोछ़ोस
आई रुवेन पाह तेनोर लाह बोलेन थियोह, मांलाह दुखस किह मेईंयेह होतिग कोश-पिश टानिह देह बिह हांऊ तुमोर लाह बोच़ाई नोबोलिह
ऐह बिश मार्च केह तुमोर लाह फांसी रोह सोज़ा पोरेसे।
होई बाते शुनिह देह सोह दोषी होरिये बकील काह पुछ़ोस, कियाह ऐह किछ़ेह बिह दलील, अपील, कानूनी दांवपेच याह पेंतरा नुदोवांह किह आमोरिह फांसी काह बोच़िह बोलसिह।
बकीले तेनोर लाह ज़ोबाब देनोस, यांह बाई होरिह ऐह किछ़ेह बिह तोरिका नांई, मेईंयेह मुलुक कोश- पिश टानिह किह तुमोर लाह फांसी काह बोच़्यासुहं कोन
ऐह तुमोरिह फांसी काह बोच़िह नोबोल सोह।
होई बाते शनिह देह च़ारे कुसुवार होरिह हांसियेन थियेह।
बकील होई देखिह देह बिशादियेन पाह तेनोर लाह बोलेन थियोह
याह बाई होरिह, युहं तांह कमाल फिरोस, ईन्छ़े तुमोर लाह फांसी देन्मेहं बाताईयेन आई तुमोरिह स्या बानबात हांसियेन सोह।
होंका पोएले बकील किह सोम्ज़ियेस च़ारे कुसुरवार होरिये मिलान मांऊविह देह बकील लाह बानबात च़ेकोस, बकील तांह ज़िङाऐन थाकिह तेबिह तेनोरिह सऐबे मिलान मांऊविह तिन लाह चेकेन थाकिह।
ज़ेत्रेह तेनोरिये बकील लाह लोसनोह बोन्द टानोस तेह बकीले मुलुक बिशादियेन पाह तेनोर काह पुछ़ोस
याह बाई होरिह हांऊ तांह तुमोर रोहवे बकील सुहं, आई मुलुक मेनोते तुमोर रोह केस लोडान मांईयेन सुहं, आई तुमोरिह मांलाऐ लोसेन सोह होयो किज़ु?
तेह च़ारे कुसुरवारा होरिये बकील लाह बोलोस, साहब आमोर लाह मांफ टाने
तुहं नाशिह देह आफरोह ईलज़ टान आई थाने केह रिपोट टाने किह आमोरिये तांऊ लाह कुकुरा रोह गान च़ेकिह कोन।
ज़ेत्रेह सेग केस च़ोलेन थाकेस तामोर रोह फांसी सोज़ा टालानमांई ज़ानिह थाक। 
चालो पिछ़ाऐ काह किह नाह किह सुन्च़ियुगे।
होई शुनिह देह बकील तांह बानबात खुश फिरोस, तिनिये तेनोर लाह केयारोह पाई देह बोलोस, वांह तुमोरिह तांह बानबात ओकोल स्या होरिह सोह।
ओसोल केह तांह बकील तांऊ लाह हुनोह च़ाँनोह थियोह।
चालो मोरनोह बेज़ोह आफरोह काम तांह फिरिह।
ऐह तुमोरिह सऐबे मिलान मांऊविह मांलाह लोसिह-लोसिह देह पोलाच़ा गारोह, केस आपने आपे पाक्का फिरेस।
तेह कियाह अदालोत केह डेट गाश डेट कानूनी दांवपेच सऐब तामोर रोह हाथ केह थाकेस
आई तुमोर रोह काम बिह फिरेस आई मेरोह धंधा बिह च़ोलेने थाकेस।
तेबिह होई केस बिह केतेग लाम्बोह नाशेस, तेह तिज़ काह पिछ़ुह किह फिरेस।
मुज़रिमा होरिये बकील लाह बोलोस, तुहं फिकोर मांटाने तिज़ कह पिछ़ुह कितांह बोडोऐ काम खोटसिह।
बोडोह काम कियाह बकीले बिशादी देह तेनोर काह पुछ़ोस?
तेनोरिये बोलोस, बोडोह मोतलोब कुन तांह खास लाह मांरिह बेज़नोह।
बकील लाह तेनोर रोह बाते शुनिह देह झटका लागोस आई तेनोरिह तांह तिन लाह देखिह हांसियेन थियेह।
रिङकु:- याह दीपु बांई किह बोलु?
रिङकु:- योह ओकोल रोह आंधा, तुहं कियाह हिमाचल रोह खोबोर होरिह नाशांदोह सेयाह?
शिमला केह पानिह रोह काल लागिस, सऐबे हांऐ – हांऐ बोलियेन साह। 
तिन्छ़े तांह नांईमेहं दोईमेहं लाह बिह पानिह नोपोरेनस।
दोईमेहं लाह मांनुशा बिसलेरी रोह बोतोला लोईयेन साह
होज़ रोह तांई हांऊ तांह पानिह रोह टेंकी गिनिह नाशेन सुहं।
ज़िह बोच़ेस तिज़ लाह सरकार लाह बिकिन सिह।
हनीमुन बिह मोन्यांई आछ़सिह आई खोरच़ा बिह निकलेस।
दीपु:- याह बाई तुहं तांह वाल बोलोह सुन्च़िदोसे
तुहं तांह तामोर रोह देश रोह तांई सऐब काह खास मांनुश सेह
ईन्छ़े तांह तेरोह किछ़ेह कोदरे निथियोह।
मोदी जी लाह तांह तांऊ लाह आफरोह खास मांनुश ज़ुर्रानोह च़ाँनोह थियोह।
तुहं शिमला नाशेन हुतांह
तेह होतिन्छ़े मुख्यमंत्री जयराम जी काह पुछ़ेह किह, किह-कियाह पोस्ट खाली हुतांह तांऊ लाह दियेह कोन।
आछ़तोह स्या दयारोह केह तांऊ लाऐ तामोर रोह देश रोह नांओ लाह रोशन टानोह स्यास।
पुरोह दुनिया केह 'कोरोना' वॉयरस बुरी तोराऐ प्राशांईस।
हाज़ारो रोह हिसाबे मांनुशा मोरिस, आई हाज़ारो रोह हिसाबे मांनुशा अस्पताल केह बोरतिस।
होईये बाते लाह कोलाङ ज़ागिह देह दिल्ली केह केजरीवाल सरकारे स्कूल, कोलेज, सिनेमा होल लाह 31 मार्च सेग बोन्द टानिस।
ऐह आमोर लाह बिह छ़ुटी पोरिस, होज़ रोह तांई आमोरिह बिह दोथिह सेग मोज़ाऐ सुतिह थाकिह, तेह अचानक फोन रोह घंटी बाज़्याओस। 
मेईंयेह फोन तोल्याई, सोह तांह मेरोह सऐब काह बोलोह कोन्यास पांडे ज़ी रोह थियोह।
तिनिये बोलोस, याह बाई आज़ तांह छ़ुटिस। 
ब्याल पार्टी रोह प्रोग्राम टानुगे। 
हासाल आछ़ेह ब्याल चिकन बिरयानी आई, चिकन तंदूरी सिह, चिकन चंगेजी़ मिठोह खांऊ ज़ुर्राऊगे।
आई साथ केह ऊँ—हूँ तुहं सोमज़िह नियाह? 
चिकन रोह तेयारी तांह मेईंये पुरोह टानिह ज़ागिस, तुहं ऐखोह आछ़ती बेरेह आफरोह पोसोन्द रोह रांक गिनिह आछ़ेह।
हांऊ बिह खुश सुहं, आज़ तांह काई किसिम रोह चिकन खांमेह लाह पोरेस, बोतल रोह कियाह बातेस 
एकह अधिया, पाऊवांह नियुगे ऐखोह सोस्ता केह कांम फिरनोह च़ाँनोह।
तेबिह मांलाह एकह बाते सोमोज़े नाछ़ेन थियोह
किह पांडे ज़ीऐ आज़ सेग काज़ुऐ बिह गोलतिये मांलाह पोऐत सिह रोटिह रोह तांई बिह नार्राई, तेह आज़ अचानक केयोह चिकान पार्टी दियेन हुवेस।
हांऊ होई सुन्च़ियेने थियोह किह मेरोह छ़ेल्डुऐ टीवी बेज़िह, तिज़ केह खोबोर आछ़ेन थियोह 
किह दिल्ली केह कोरोना वॉयरस रोह कोरच़ाते मांनुशा मांसाऊ होरिह नाखांऐन कोन
चिकान तांह दुई रआ रुप्या किलो काह तीस रुप्या किलो मोतलोब सोस्ता फिरिह देह
तेह पाह होई बाते लाह हांऊ सोम्ज़िह किह पांडे ज़ी मुगाश आज़ होतिग मेहरबान किज़ु फिरिह कोन?
तामोर रोह शांरे हिमाचल लाह युहं बुरिह च़िज़ाह रोह नोज़ोर लागिस।
हिमाचल केह नशा एकह फेशन रोह गान फिरिस। 
ज़िन बिह शांओ लोडेह-लोडेह स्कुल कोलेज रोह छ़ेल्डु पेरे ज़िज़ केह देनिह पेर सिह पुशां पेरे सऐब शामिल थाकदेस
बांङ, राकं, सुल्फा आई छ़ाङ नाशेन पाह आफरोह ज़िन्दगी लाह बोरबाद टानेन साह। 
सऐब मिलान मांऊविह ऐनोर लाह सही बात देख्याओ।
नाह तांह नोस्ल बुरिह तराऐ बोरबाद फिरेस।
आमां-बुआ लाह आफरोह छ़ेल्डु पेर गाश नोज़ोर ज़ागनोह च़ाँनोह।
तेनोर रोह हरकोत गाश दयान देनोह च़ाँनोह।
तेनोर रोह मोबाएल आई तिज़ केह आछ़तोह स्या प्राल होर लाह टेम-टेम गाश चेक टानेन थाकनो च़ाँनोह
किज़ु बोल्तांह ऐक्या कोन्या होरिह बोलेह बिह थाकदेस आई ऐक्या स्या मांरेह बिह थाकदेस।
ज़ुरुरोत काह बोदिह रुप्या बिह नेदेनोह च़ाँनोह। 
आज़ कालिह सऐब काह खतरनाक तांह नाशास, युहं मेगाह बिह मुलुक थाकदोस। 
आई ईज़ रोह असर खतरनाक थाकदोस।
ईज़ रोह चपेट केह आछ़िह देह मुलुक ज़ोवान मांनुशा होरिह आफरोह ज़िन्दगी लाह बोरबाद टानिस।
छ़ेल्डु पेर लाह बोलो-मांरेह रोह किछ़ेह खोबोर नाथाकदोस आई बोडेह पेर रोह होईये फोरज़ थाकदोस किह तेनोर लाह सोम्ज़ानोह। 
गुरुज़ी, आमां-बुआ, पेरेह-ज़ोरेह होरिह आई पोडोसी होरिह बिह होई काम केह सहायता टान तांह बोलोह थियोह।
बल्कि सरकार बिलेह काह तांह किछ़ेह कमी – गोटिह नुदोह।
कुल्लू रोह ईमरिह एस0 पी0 गौरव सिंह आई पोएले रिह एस0पी0 मैडम शालिनी ज़ेओ ईमानदार, पाक्का अधिकारी होरिये नशा रोह कारोबार खोटदे स्या होर गाश कानून लाह सोक्त टानिस।
करोड़ों रोह हिसाबे नशा रोह बिकिन देह स्या होर लाह पाई देह ज़ेल केह बेज़िस, तेबिह मुलुक मांनुशा होरिह ईमरिह बिह होई काम नोडोरिह देह खोटेन साह।
ज़ज:- मांलाह होई बोलोह किह तुम्बिह मांज़ लोराई किज़ु फिरिह देह?
देन मांनुशे बोलोस, जज साहब मेरोह पुशां दयारो दोथिह ऊजिह देह बोल्दोस, किह मांलाह शोठाई बेज़ हांऊ शांति सिह थाकमेहं च़ाँई सुहं।
जजे सोह देन मांनुश लाह बोलोस, तेह होज़ केह मांरे बाते कियास, सऐबे शांति सेह थाकमेह च़ाँदेह साह? 
देन मांनुशे तिन लाह बोलोस, तुहं कियाह बात्याऐन सेह ज़ज होई किह मांरे बाते नुवांयाह, मुक्ति सिह शांति मेरोह पोडोस केह थाकदिस।
कांगड़ा गोमा शांरे ज़ागास।
कियाह तेईंयेह कांगडा देखियाह?
टांडा आस्पताल कांगड़ा शहर रोह नेराङ साह।
तांऊ सेह बेठिह देह खुसिह देखनोह आओस।
तेरोह गोर किनस?
आमोर रोह गोर कांगडा रोह किला रोह साथे साह।
मेरोह आपी सेह तेते मांलाह मुलुक बेदान टानदे साह।
मेरोह आपी रोह काद मुलुक मिठोस।
हमीरपुर काह कांगडा त्रोन घंटा रोह बात साह।
हमीरपुर रोह सोलोका वाल ओबोलस।
हिमाचल केह कांगड़ा, हमीरपुर, ऊना मुलुक गोरोम इलाका होरिह साह।  
कुल्लू सिह धर्मशाला स्या ठंडा ईलाका साह।
कांगडा केह आम मुलुक थाकदो आई कुल्लू केह स्या सेओ।
हिमाचल केह सऐब काह बोदिह स्कुल हमीरपुर केह साह।
हिमाचल रोह पूर्व मुख्यमंत्री प्रेम सिंह धूमल जी बिह हमीरपुर रोह नेराङ थाकदे साह।
हमीरपुर हिमाचल रोह एकह ज़िलास।
शिमला हिमाचल रोह राजधानी साह
शिमला लाह काँडोह होर रोह रानी बिह बोल्दे साह।
पालमपुर रोह चआ पती पुरोह दुनिया केह मुशुर साह।
पालमपुर केह फिन्डेरी बिलेह चआ पती रोह मुलुक बागिच़ा साह।
पठानकोट काह जोगिंदर नोगोर सेग लोडोह ट्रेन बिह च़ोल्दोस।
जज दोषिह होर लाह बोल्दोस:- तुमोर रोह सऐब दलीला होरिह आई अपीला होर लाह खारिज़ टानेन सुहं। 
कले दोथिह तुमोरिह सऐब लाह फांसी रोह सोज़ा पोरेस, तुमोर रोह किह आखिरी इच़्छ़ा हुतांह बोलोह?
दोषिह होरिये जज लाह बोलोस, साहब आमोर लाह ज़ुन बिह जल्लाद फांसी गाश बेज़ेस, तिन लाह बोले किह बोलोह स्या सैनिटाइजरे हाथ केह ठोशिह आछ़ेह कोन। 
किज़ु बोल्तांह आज़ कालिह होई सोंसर केह कोरोना वायरस बुरिह तोराऐ प्राशांईस।
किन होयो निफिरोह च़ाँई किह आमोरिह मोरिह पिछ़ुह नोरोक केह आमोर लाह आइसोलेशन वार्ड केह ज़ागतांह।
सुप्रीम कोटे निर्भया कांड रोह च़ारे दोषिह होर रोह अपील लाह खारिज टानिह देह बीस तारीख केह दोथिह पांच़ बज़े बातिह तेनोर लाह फांसी देई देह।
स्याने होरिह दिमांङ बोल्दे साह बुरा काम रोह बुराऐ नोतिज़ा थाकदोस।
युहं आम बात नुवांह, कुकुरा काह च़ोखसे थाकेयोह।
हियुं शुकलोह थाकदोस, तेबिह शेलोह बोदिह थाकदोस, फोशिनोह बिह आछ़तोस।
सेमच़ेन होर लाह मांरिह देह तेनोर रोह मांसाऊ खांनोह बोलोह नाथाकदोस।
मांसाऊ खांदे स्या होर लाह ब्याज़ बिह बोदिह आछ़तोस।
मांनुश लाह वामांङ खोटनोह काह बोच़नोह च़ाँनोह।
नाह तांह बुरा शांओ, आई नांह बुरा बोलोह, आई नाह बुरा शुनोह।
हिमाचल केह सऐब बोदिह सेनिका होरिह कांगड़ा ज़िला काहस।
कुल्लू लाह देओघाटी बिह बोल्देस। 
होतिन्छ़े हाज़ारो रोह हिसाबे देओ होर रोह रोथ होरिस।
दशेहर कुल्लू रोह सऐब काह बोडोह मेलास, युहं पुरोह सात दयार सेग च़ोलेन थाकदोस।
तामोर रोह हिमाचल केह नशा मुलुक ज़ोरो-शोरोऐ फेलान मांईयेनस। 
ईज़ केह देन छ़ेल्डी पेर सिह पुशां छ़ेल्डु पेरे शामिल साह।
नामस्ते, तुहं कियाह खोटेन सेह? 
तांऊ लाह मुलुक तेज़ फिरनोह च़ाँनोह।
आऐरे टानोह मांलाह पोसोन्द युहं मेरोह शोंकस।
मेरोह आंमा त्रोन पुशां पेर सेह ऐखले थिह।
होज़ रोह तांई आमोरिये काज़ुऐ बिह प्रोजेक्ट नोशोठाई।
हांऊ दयारो सऐब कालोह गाछ़ोह लाईनोह रोह कोश-पिश टानदो सुहं।
होई मांलाह आसान ज़ानोह आछ़तोस। 
तुमोर रोह बारे केह मांलाह पोतांह नांई? 
हांऊ तांह डोखरे थाकदोह सुहं।
मेरोह इच़्छ़ा होईस किह मेरोह एकह देन छ़ेल्डी हुतांह।
हांऊ एकह पुशां मांनुश सुहं।
तेनोरिह वाल शांरे पुशां मांनुशा होरिह साह।
हालांकि ईमरिह बिह किस्मोत स्या होरिस।
आंह ज़ेत्रेह हांऊ कांन्ठिदो सुहं, तेह हांऊ आफरोह पोसोन्द रोह फिल्म शांमेह लाह पवन सेह नाशतोह सुहं।
नामस्ते तुहं केनोह सेह? 
हांऊ आफरोह पुशां आई दुई छ़ेल्डु पेर सिह ब्याल रोह खांऊ खांऐन सुहं।
कियाह तुहं आफरोह हाई स्कुल केह नाशतोह स्या सेह ज़ानेक टानमेहं थियोवाह?
कांगड़ी भाषा केह चेमानह सऐब काह मुश्किलस किज़ु बोल्तांह हाथे शादिदोस।
एकह आखर च़ार आखरा होर लाह मिलायाई फिरदोस।
नांह तांह ईन्छ़े रोह थाकिह आई नांह होतिन्छ़े रोह थाकिह।
कोरोना की वजह से हालत खराब हो गए
सऐब बोडरा लाह सील टानिस।
मांनुशा होरिह मुलुक डोरिह साह।
मुलुक ज़ागा तांह पुरोहे लोक डाऊन फिरिस।
मेहंगाई एकदोमे बोडियेस।
समोजे नाछ़ेनस किह ऐह किह खोटिह किह नोखोटिह।
दिल्ली काह किल्लू रोह ज़हाज़ केसोल फिरिह।
बोसा होरिह बिह नाहांडियेनस।
आज़ मांनुश मोज़बुर फिरिस।
राम सऐब रोह बोलाई टानोह च़ाँई।
ज़ेतिग बुरिह हालोत दिल्ली केह बेच़ारे रांक ज़ुटदे स्या होर रोह फिरिह, होत्योह हालोत तांह आज़ सेग कासे रोहवे निफरोह हुवेस।
एकह बिलेह तांह केजरीवाल ज़ीऐ सरकारी सिह गैर सरकारी कर्मचारी होर लाह 31 मार्च सेग छ़ुटी देई देह।
आई आयेक बिले स्या मोदी ज़ी रोह एकह दयार रोह सैल्फ इंपोज्ड कर्फ़्यू खोतोम फिरनोह काह पोएले  लॉक डाउन रोह ऐलान टानिह देह।  
एकह बिलेह तांह होतिग छ़ुटी होरिह आई आयेक बिलेह बिच़ारे रांक ज़ुटदे स्य होर लाह पोऊवांह लोईमेहं लाह बिह मुश्किल फिरिह थियोह।
ऐह बिच़ारे होरिह क्याथिस? 
किन नाश साह?
केजरीवाल सिह मोदी जी ज़ेओ आफ दुई च़ाँदेह थियेह होत्योऐ फिरिह देखिह देह आफरोह मोन केह वाल खुश देखेन थियेह। 
आयेक बिलेह बेच़ारे रांक ज़ुटदे स्या होर लाह होई छ़ुटी होर केह गोरे थाकनो बेचेनी ज़ेओ ज़ानोह आछ़ेन थियोह।
तेह आयेक तांह तेनोर लाह रांक नुज़ुटिह देह आफ-आफरोह देनिह पेर रोह किह पोतांह किह-कियाह बाते शुनोह फिरनोह हुवेस।
ऐह तांह बोगान लाऐ पोतांह हुवेस किह केत्रेह होई मुसिबोत दुर फिरेस, आई केत्रेह दुकाना सिह ठेका होरिह खुलियेस।
ऐह तांह शुनोह केह बिह आछ़ेनस किह कर्फ्यू बिह हासाले लागदोह स्या कोन।
पुरोह दुनिया केह 'कोरोना ' वॉयरस बुरिह तराऐ प्राशाईस,  तेह तांह होज़ रोहवे कोरच़ाते राजधानी दिल्ली केह लॉक डाउन फिरिस।
युहं कर्फ्यू तांह लागनोऐ थियोह।
आमोर रोह एकह पोडोसिऐ आफरोह एकह पोटोग छ़ेल्डु लाह सामान रोह लिस्ट देई देह बोलोस
बाज़ार नाशिह देह ज़ुरुरी सोमान होरिह गिनिह आऐ, किह पोताह केत्रेह कर्फ्यू लागेस आई दुकाना बोन्द फिरेस।
छ़ेल्डु स्या लैपटॉप केह इंटरनेट गेम्स खेलनोह केह मोस्त थियोह।
तिन रोह बुआऐ मुलुक पोलटाङ होई बाते लाह बोलोस, तेबिह सोह छ़ेल्डु स्या शुप्टी होईये बोलेन थियोह।
बुआ तुऐ बाज़ार केह नाशिह आऐ।
तुऐ आने होई सऐब सामान आने।
हांऊ ईमरिह काम खोटेन सुहं।
होयो शुनिह देह तिन रोह बुआऐ बोलोस, तांऊ लाह सोरोम नाछ़ेना।
तुहं तांह हाटा-काटा बिश बोराश रोह ज़ोवान सेह।
आई मेरोह ऊम्बुर बिशोह त्रोन काह आगाश फिरिस।
मांलाह होई ऊम्बुर केह बाज़ार नाशिह देह सामान गिनिह आछ़नोह तांऊ लाह बोलोह ज़ानोह आछ़ेन साह।
मेरोह बोस रोह बाते नांई होत्रोह सामान लाह तोल्यानोह?
तिन रोह छ़ेल्डुऐ बोलोस, बुआ दिमांक खाराब मांटाने।
बोदिह तोल्याई नोबोलता बिह गाटोह च़ेक गिनिह आछ़ेह।
स्यानो बुआऐ बोलोस, आछ़मेहं नाशमेह लाह तांऊ लाह दोश मिन्ट लागेस, तेह कियाह आसे आछ़ेनस।
छ़ेल्डुऐ बोलोस, बुआ तांऊ लाह पोताह नुदोवांह।
होई एकह कोरोना वायरस केतिग खतरनाकस?
होई कोरोना वायरसे मांनुश लाह मोरमेहं बिह आछ़तोस।
होयो शुनिह देह तिन रोह बुआऐ बोलोस, मांलाह ऐसा पोतास।
तेबिह ईज़ रोह खोतरा सऐब काह बोदिह होसो मांनुशा लास ज़ास रोह ऊम्बुर बिशोह त्रोन काह बोदिस।
आफरोह बुआ रोह बाते शुनिह ऐह तिनिये बोलोस, बुआ तेह तांह बोलेन सुहं।
तेरोह ऊम्बुर बिह तांह बिशोह त्रोन काह आगाश फिरिस, तेईंयेह तांह सऐब देखिह देह।
तेईंयेह तांह आफरोह बोक्त काटेयाईस। 
तांऊ लाह किह कियाह फिरतांह बिह किछ़ेह फोरोक निफरेस।
तेबिह आमोर रोह तांह ऊम्बुरे किछ़ेह बिह नांई।
ज़िन्दगी केह आमोरिये किछ़ेह बिह नेदेखिह।
तेह किज़ु तुहं आमोर रोह ज़ान लाह खोतरा केह बेज़मेह च़ाँई सेह?
तिन रोह होयो बाते शुनिह देह सोह किछ़ेह बिह नोबोलिह च़ुटकाङ थियोह।
आई किछ़ेह बिह नोबोलिह देह चुपचाप ज़ोला गिनिह सामान आनमेहं गोरे काह बाऐ बाज़ार केह नाठोस।
तिन लाह आज़ आफरोह ऊम्बुर रोह लिहाज़ फिरोस आई तिन रोह ज़ागा किन कोन बिह पोताह लागोस।
आमां:- याह रामु बाऐ किन नाशेन सेह तांऊ लाह पोताह नुदोवांह, कोरोना रोह चक्कर केह बाऐ कर्फ्यू लागिस।
आमां:- पुलिसाऐ च़ेकिह-च़ेकिह रातोह टानेस।
छ़ेल्डु:- आमां किछ़ेह निफिरदो, सऐब पुलिसा मेरोह कोन्या होरिस।
आमां:- तेरोह मोरज़ी, पारे मांलाह नोबोले किह तांतोह-तांतोह तेल रोह मांलिश टान आई सेक बेज़।
छ़ेल्डु:- आमां तुहं तांह बानबात डोरेन सेह निह। 
आमां:- हासाल आछ़ेह।
छ़ेल्डु:- तुहं फिकोर नाटाने हांऊ हासाल नाशिह आछ़सुहं।
आमां:- हो, आमां।
आमां:- रामु तुहं होयो किज़ु खोराईयेन पाह हांडेन सेह?
छ़ेल्डु:- किछ़ेह नुवांह सोलोक केह खुडी फोशिह देह।
आमां:- मेरोह छ़ेल्डु आलकोह कास लाह बोलेन सेह, कियाह आमोरिये नेदेखियांह, 
केयोह पुलिसाऐ तांऊ लाह पोएले मुर्गा ज़ुर्राई। 
तेह तिज़ काह पिछ़ुह बेरगाऐ तांऊ लाह कुकुर रोह गान कुटाई टानिह देह।
आई तुहं हाथ जोडाई देह तेनोर काह मांफी मांगेन थियोह।
आमां:- ज़ेत्रेह हांऊ तांऊ लाह सोम्ज़ाऐन थिह
तेत्रेह तांह तुहं बानबात बुडुका होरिह मांराऐन थियोह।
ऐह किह फिरिह?ह
ऐह किज़ु बोलेन सेह हांई यांह नांह,
छ़ेल्डु:- आमां बितुन बाते लाह बिसरी देह हासाल नाशिह तांतोह-तांतोह कोडुवोह तेल गिनिह आऐ।
छ़ेल्डु:- युहं पुलिसा बानबात ज़ोरिये च़ेकदे हुनसनिह।
राधा:- हेलो मीना, तुहं बोलेन थिह नियाह, किह हिमाचल केह जानेक केयोह फिरदोह कोन, तेह आयेक मोसारोह केह मेरोह ज़ानेक फिरदोह स्यास, तुहं हिमाचल आछ़े, तेह शांऐ किह ज़ानेक केयोह थाकदोह कोन।
मीना:- योह राधा मुलुक-मुलुक मुबारके, होई बाते शुनिह देह मांलाह खुश फिरनोह आछ़ेनस। 
आमोरिह सऐबे तेरोह जानेक केह ज़ुरुर आछ़सिह आई बानबात नाच़सिह।
राधा:- आंह मीना ज़ुरुर आछ़ेह आई होईये बानाऐ हिमाचले बिह केह रिटाईयोह।
तेबिह आमोर रोह देश केह डी0जे0 वी0 जे0 किछ़ेह नाथाकदोस। सऐब काह पोएले तांह लोकोल गेत केह नाच़दे साह, तिज़ रोह मोज़ा तांह आयेके थाकदोस।
एकह आयेक रोह हाथ पाई देह बानबात नाच़देस।
सोह बिह पहाडी गेत होर गाश लोकोल गाज़ा-बाज़ा होरिह बाज़्यादेस।
मीना:- राधा मेईंयेह काज़ुऐ बिह डोंक होरिह नेदेखिह ऐह मेरोह होई ईछ़ा बिह पुरोह फिरेस।
राधा:- दिमांङे मीना ऐखोह कांडोह होरिये नुवांह, तांऊ लाह हियु बिह देखनोह आछ़ेस, ईन्छ़े तुमोरिह मुलुक मोज़ा काटेयासोह।
मीना:- राधा हिमाचल केह जानेक होर केह खांऊ किह-कियाह ज़ुर्रादे।
राधा:- मीना आमोर ईन्छ़ी रोह जानेक साधारण तोरिकाऐ फिरदोस।
ईन्छ़े ज़िह खांऊ फिरदोह नियाह तिज़ लाह धाम बोल्देस।
आई मांनुशा होरिह मांटिह गाश बेशिह देह पत्तल होर केह हाथे खांऊ खांदेस।
आमोर रोह जानेका केह आठ नोऊ ऐकह मिठोह पोऐत सिह शांग ज़ुर्रायादेस आई साथे च़ाओल रिनदेस, रोटिह स्या नुज़ुर्रादेस।
मीना:- राधा होई तांह वाल बोलोह बातेस, युहं बाते होरिह आमोर रोह तांई आयेकेस।
राधा:- मीना शुनतांह, ज़ेत्रेह मेरोह जानेक फिरेस, होत्रेह आमोर रोह सेओ रोह सीज़ान थाकदोस, तांऊ लाह बोटा केह सेओ शांमेहं लाह पोरेस।
मीना:- राधा मांलाह तांह ईमरिये तांऊ काछ़े आछ़नोह ल्याऐन, हिमाचल केह,
योह राधा तेरोह पुशां केयोह रुह स्यास?
राधा:- मीना हांऊ तांऊ लाह कियाह बोलु, सोह तांह सलमान खान ज़ेओ गोमा शारेस।
अमिताभ बच्चन ज़ेओ ऊश्टोह कदस, अनिल कपूर ज़ेओ कालोह मूंछ़ोस।
मीना:- हाराम ज़ादिह रोह रुह सेह तुहं बिह तांह कैटरीना कैफ़ काह कम नुदिह सेह?
राधा:- आलकोह बात्यांह सेयाह?
मीना:- ऐगाङ होई तांह बोल तुमबिह हनीमून लाह किन नाशसोह?
राधा:- कुल्लू, मनाली नाशसिह हनीमून लाह होतिन्छ़े वाल शांरे ज़ागास आई सोह नेराङ बिहस।
मीना:- बन्दर रोह रुह सेह, तुम्बिह मांज़ हांऊ हारखोह निफिसुहं।
आमोर रोह बोईसा रोह कुन लोडोह बाई होरिह हुतांह बोले, तेह हांऊ सुन्च़िसुहं।
आमोरिह आफरोह हनीमून रोह बारे केह?
राधा:- मीना फिकोर मांटाने, आऐ मेरोह बोरेच़ वाल शांरेस। 
हिमाचल रोह हीरोस।
तिन रोह सोमने तांह धर्मेंद्र बिह फेलस।
राधा:- योह हुनबेज़ होयो-होयो हीरो होरिह मेरोह पिछ़ाऐ थाकेस
तेबिह हांऊ कासे लाऐ आंखिह नाटानदी।
मीना:- ओह मोरनो बेज़, बोदिह बोतकोह नाथियेह।
राधा:- ज़ेत्रेह हांऊ आंखिह केह मिगराल बेज़िह देह कोलेज केह नाशती सुहं तेह सऐबे पुशां मांनुशा होरिह मांलाह शांई थाकदेस।
तेनोरिह हाई याह नाह बोलेन थाकदेस।
मीना:- मेरोह शांई तुहं ओरु आऐ बाकी मोरनोह बेज़।
तांऊ लाह कांडोह होर रोह रानी नुज़ुर्रातांह मेरोह नांओ मीना नुवांह।
एकह ज़ोमाना थियोह 
ज़ेत्रेह हिमाचल रोह मांनुशा होरिह सादाङ थियेह।
ऐह होसो बाते नाथाकिस, किज़ु बोल्तांह हिमाचल रोह मांनुशा होरिह बिह चानट फिरिस। 
बाऐ रोह मांनुशा होर काह रुप्या लुटेयादेस।
एह ख़री गल्ल नी है
तामोर रोह नारा होईये हुनोह च़ाँनोह किह मेहमान होर रोह आदोर टानोह।
लोग नी सुधरे ता कसमीर आला हाल होई जाणा
लोकां जो एह गल्ल ख़री कित्ते समझणी चहिदी पर्यटक सुन्ने दे अंडे देणे आली मुर्गी है इक्की बारिए च हलाल मत करा
कियाह तुमोरिये शुनिया हिज़ाल राट हिमाचल केह बानबात ज़ोरिये ज़ुनाङ नाशिह देह?
आंह पांखा होरिह सिकेन थियोह।
मांलाह तांह बानबात डोरनोह आछ़ेनस।
ऐह हांऊ तांह मोरसुहं ज़ानिह देह।
कियाह बोईसा लाह पोताह नालागिया?
कियाह तेरोह बोईसा लाह बिह काज़ु पोतांह लागदोवा?
सोह तांह आदिया जुटिह देह सुतिह थियोह।
युहं प्रकृति काह खिलवाड़ टानोह बोलोह नाथाकदोस।
जांगल केह बोटा लाह काटिह देह कांडोह कोटा होरिह देखनोह आछ़तोस।
केह कांगडा केह भुकांप आछ़िह तोबाह फिरिह देह, हाज़ारो रोह हिसाबे मांनुशा मोरिह, तेनोर रोह गोरा डोलिह।
ओह राम मांनुशा होर रोह हिफाज़ोत टाने।
शोशाई आफरोह बोवारी लाह बोलदिस, बोवारी ज़ानेक बितिह मुलुक दयार फिरिस, ऐह रोसोई केह नाशिह ओबोल ज़ेनोह खांऊ ज़ुर्राई आन।
बोवारी:- हो, आमां हांऊ ईमरिह ज़ुर्राई आनसुहं।
शोशाई:- बोवारी युहं आज़ा मांज़ा तुमे किह ज़ुर्राई आनेन सोह?
बोवारी:- आमां होई चिकन सुप सिह पिज़्ज़ास।
शोशाई:- मेईंयेह तांह खांऊ ज़ुर्राई आन बोलिह थियोह
तुमोर रोह मुटकान लाह पिज़्ज़ा- पिज़्ज़ा बोलेन सोवांह।
बोवारी:- आमां होई पिज्जा बिह खांमेह लाऐ थाकदोस।
शोशाई:- तुहं मांलाह होई बोल पी जा रोह मोतलोब किह थाकदोस?
बोवारी:- आमां पी जा रोह मोतलोब थाकदोस, ज़ुटिह थाक।
शोशाई:- होसोऐ तांह हांऊ बोलेन सुहं, तुहं आफुऐ बोलेन सेह पिज्जा खोह कोन।
बोवारी:- आंह आमां पिज़्ज़ा खांमेह लाऐ थाकदोस।
शोशाई:- तुहं तांह मांलाह पागल टानिये छ़ार्रायासे, तेरोह आमांऐ कियाह तांऊ लाह ढंग रोह खांऊ ज़ुर्रानोह निशिख्याई याह।
बोवारी:- आमां मेरोह आमांऐ मांलाह खांऊ ज़ुर्रानोह शिखियाई, मांलाह मकरोनी, पास्ता, नूडल ज़ुर्रामे आछ़तोस? ऐह तुऐ बोल कियाह ज़ुर्राई आनु?
शोशाई:- तुहं मेरोह मुटंकान ज़ुर्राई आन।
बोवारी:- तुहं दिमांङ बोलेन सेह आमां, खांऊ कुन स्या ज़ुर्राऊ तंदूरी याह छ़ोब स्या?
यार तामोर रोह देश केह केतिग बोडोह-बोडोह दान टानदे स्या होरिस।
कोरोना रोह चक्कर केह लाखो करोडों रोह हिसाबे दान टानेनस।
आंह कईयोंऐ तांह ठीक-ठाक कोमांई टानिस, 
ज़ास काछ़ेह किछ़ेह बिह नुदोह तेनोरिह किन काह दिसाह।
आई ऐक्या तांह फोटो गारदेह स्या होरिह बिह थाकदेस।
दान दुई रुप्या रोह तेह सऐब ठांऐ मुशुर।
मेरोह बोऐन होई बाते बिह तुहं दिमांङ बोलेन सेह।
सोच़को दान तांह होसोऐ थाकदोस ज़िह गुप्त केह देंदेंस, होई दुनिया लाह देख्याऐन पाह कियाह दान देनोह स्यास।
ज़ोमाना तांह आज़ चुस्त सिह च़ालाक मांनुशा होर रोहस।
तेनोरिह तांह होईये च़ाँऐन साह किह टीवी सिह आखबार होर केह तेनोर रोह फोटु आछ़तांह बोलोस।
होयो मांनुशा दान पिछ़ाऐ काह टानदेस पोएले प्रैस मीडिया लाह आर्रायादेस।
जज पुशां सिह देन मांनुश काह पुछ़तोस, तुम्बिह आपोस केह तालाक किज़ु च़ाँई सोह?
पुशां मांनुश बोलदोस, जज साहब मेरोह देन मेरोह बिल्कुल बिह ख्याल नाज़ागदिस, सोह मांलाह आसे टानदिस।
देन मांनुश:- नुवांह जज साहब होई आलकोह बात्याऐनस। 
बल्कि ईनिये मेरोह ज़िना हराम टानिह ज़ागिस।
पोएले तांह मांलाह युहं मेरोह शांरे मेरोह च़ांनिह बोल्दो थियोह, ऐह तांह कुती, हरामज़ादी काह बाते नाबात्यादोस।
पोएले तांह मेरोह बाल लाह शांई देह बोल्दोह थियोह, तेरोह सुनोह ज़ेओ बाल केह मेरोह ज़ान-प्रानस।
ऐह बोल्दोस, तेरोह मुटकान पोरु नेबेज़ेयाह बानत रुह स्या बास आछ़ेनस।
पोएले तांह मांलाह बोल्दोह थियोह, तेरोह आंखिह गोमा शांरेस।
ऐह बोल्दोस तेरोह आंखिह बन्दर रोह ज़ेओस।
आई पोताया किह बोलेन युहं, तांऊ काह बोलिह तांह होई काम खोटदी सेह नुकुर शांरेस। 
होयो शेखिह स्यास।
काज़ु तांह बोल्दोस, तेरोह नाक तोता ज़ेओस आई पिनच़ोह तांह सुआर रोह ज़ेओ, खांक तांह खोरगोश रोह गान, होई मानुश लाह हांऊ केतिग सेहन टानु। 
होई मनहुस रोह रुह स्याऐ मेरोह ज़िना हराम टानिह ज़ागिस।
दोप्तर काह गोरे आछ़ती बेरे आफरोह कोन्या होर सिह रांक ज़ुटिह आछ़तोस।
आई गोरे आछ़िह देह बिह रांक ज़ुटदोस
आई मांलाह बिह बोल्दोस, तुहं बिह ज़ुट, किज़ु बोल्तांह हांऊ बिह राकं ज़ुटतांह तेह तुहं मांलाह कैटरीना कैफ़, सिह हेमामालिनी ज़ेओ देखनोह आछ़ती सेह, 
आई रांक नुज़ुटतांह तुहं बिल्कुल टुनटुन ज़ेओ देखनोह आछ़ती सेह।
पुशां:- जज साहब फेसला नाटानिह देह,  तुहं किन नाशेन सेह।
जज:- तुम्बिह रोह चक्कर केह किन मेरोह तलाक फिरिह दियेस, मेरोह देने बोलिह थियोह
ब्याल पांच़ बाज़े सेग गोरे नोपोछ़ता हांऊ तांऊ लाह तलाक दिसुहं। 
तुम्बिह लोसियेन कुठियेन थाकोह।
आज़ नवरात्रा खोतोम फिरिह।
कोरोना रोह कोरच़ाते नाहं तांह थानङ नाशिह बोलिह आई नांह कंजक होरिह पुज़िह।
आई नांह कोठाह फिरिह भजन कीर्तन टानिह बोलिह।
काताईये मोज़ा नाछ़िह देह।
दिमांङ बोलतांह किछ़े बिह ठीके निथियोह।
किह पोतांह भगवान बिह मजबूर फिरिह हुवेस।
मांनुशा होर रोह कारोबार रोह बोडोह बारिह नुकसान फिरिह देह।
मंदिरा होर केह लाखों रोह हिसाबे मांनुशा दर्शन टानमेह कोन नाशते थियोह, लाखों करोड़ों केह दान बेज़दे थियेह। सऐब खोतोम।
मांनुश बोलोह दान पुने टानदे थियेह
पडितां होर लाह, गरीबा होर लाह, कन्या होर लाह आई मंदिरा होर केह।                
मांनुशा होर लाह पाप खोटनो काह बोच़नोह च़ाँनोह।
होज़ लाऐ बोल्देस, कुदरत रोह मांर।
तुमोरिह ईमरिह सोमज़ियो, प्रकृति काह खिलवाड़ टानोह ठीक नाथाकदोस।
प्रकृति आफरोह बोदला ज़रुर मांगेस।
तामोर रोह हिमाचल केह किह-कियाह मुशुरस।
कुल्लू केह सेओ मुलुक थाकदोस, आई होतिन्छ़े रोह शोला होरिह सिह कुलवी टोफी होरिह, आई दशहेरा होरिह पुरोह सोंसार केह मुशुरस।
कांगडी रोह लोकोल च़आ सिह मिठोह आम।
बिलासपुर रोह मांछ़ी, बिलासपुर रोह गोविंद सागर नांओ स्या सोर केह मच़्छ़ी आई गग्गल सीमेंट पलांट,
चम्बा रोह रुमाल सिह चमडा रोह चप्पला होरिह, मिंजर मेला आई चौगान।
मंडी रोह शुबरात,  झोला, माणी, कचौरी, टारना मन्दिर, रिबालसर झील।
शिमले रोह स्कैंडल प्वाइंट, रिज,   मालरोड।
हिमाचल रोह यूनिवर्सिटी।
सिरमौर केह फार्मासूटिकल इंडस्ट्री।
नाहन जिला केह रेणुका झीलस।
हमीरपुर केह ऐन आई टी, पॉलिटेक्निक कॉलेज इंस्टीट्यूटस।
लाहौल स्पीति सिह ऊन, आलू आई साग सब्ज़ी होर रोह तांई मुशुरस।
ऊना केह इंडस्ट्री,  ट्रेन,  नैशनल फर्टिलाइजर।
नालागढ़ केह इंडस्ट्रीयल एरियास आई फार्मासूटिकल इंडस्ट्री होरिस।
सत्य संस्मरण
आज़ लाल चंद प्रार्थी जी रोह जयंती साह।
सोह हिमाचल केह पोएले स्वास्थ्य मंत्री बिह थियोह।
मुलक बोडेह लेखका बिह थियेह।
सोह नाच़मेहं लाह बिह मुलुक शोकिन थियोह।
तिन लाह शेरो शायरी रोह मुलुक शोक थियोह।
तेनोर रोह गोर कुल्लू शहर काह बिश किलोमीटर दूर एकह नोगोर केह थियोह। 
सोह कुल्लू रोह पोएला राजधानिस।
होई नोगोर वाल शांरेस, ईन्छ़े फिल्मां होर रोह शूटिंग मुलुक फिरदोस।
मेरोह बुआ श्री जयदेव विद्रोहिये प्रार्थी जी गाश सात बोराश बेज़िह देह किताब चेमाई थियोह।
ज़ास रोह नांओस।
हिमाचल रोह मिर्ज़ा ग़ालिब लाल चंद प्रार्थी चांद कुल्लुवी
होई काताब रोह पोएला पेज गाश मेईंयेह चेमांऊन शेर साह।
प्रार्थी जी जयदेव विद्रोही जी लाह मुलुक बेदान टानदे थियेह।
प्रार्थी जी मेरोह तेते लाह बापु आई आपी लाह आंमनी बोल्दोह थियोह।
हांऊ लोडिह बेरे आफरोह आपी तेते सिह काईयो बेरे सोह मांनुश सेह बेठिमे नाशतोह थियोह।
प्रार्थी जी रोह आई मेरोह तेते जी रोह पुश्तैनी गोर होसो नोगोर केह आज़ बिह साह।
मेरोह तेते सिह मेरोह बुआ होसो नगोर रोह नेगी थियेह
तेनोरिये सात जानेक टानिह थियोह।
नोगोर केह निकोलस रोरिक रोह आर्ट गैलरी बिह साह।
कुल्लू रोह कलाकेंद्र प्रार्थी जी रोह बोदोलोते साह।
सोह मुलुक मुशुर नेता थियोह।
हिमाचल रोह सऐब काह बोडोह कोठी होर रोह खास जानकारी।
हिमाचल एकह गोमा शांरे आई सुख स्या देश साह।
हिमाचल लाह देवभूमि बिह बोल्दे साह।
ईन्छ़े सैकड़ों रोह हिसाबे कोठी होरिह साह, तिज़ लाह शांमेह कोन दुर-दुर काह बानबात मांनुशा होरिह ईन्छ़े आछ़ते साह।
नंगल रोह नेराङ ऊश्टो कांडोह गाश नैना देवी रोह कोठी बिह साह।
ऊना काह आङमांऐ दयोट सिद्ध केह बाबा बालक नाथ जी रोह बानबात शांरे कोठिस।
ऊना काह आङमांऐ माता चिंतपूर्णी रोह कोठिस।
तिज़ काह आङमांऐ ज्वालामुखिस, ज़िन ज्वाला माता रोह आगुई रोह कोठिस।
ईन्छ़े अकबर शांबाङ खुडिये आछ़िह देह सुनोह रोह छत्र चाढायाई थियोह, सोह आज़ सेग बिह हतिन्छ़े साह।
तिज़ काह आङमांऐ माता बगलामुखी रोह कोठिस, होतिन्छ़े बानबात बोडोह-बोडोह हवन होरिह फिरदोस।
तिज़ काह आङमांऐ कांगड़ा शहर केह माता ब्रजेश्वरी देवी रोह आगुई रोह कोठिस, तेस लाह कांगड़ा रिह माता बिह बोल्दे साह।
कांगडा शहर केह एकह आयेक खास कोठिस, गुप्त गंगा आई होतिन्छ़े काह गाटोऐ आङमांऐ ऊश्टोह कांडोह गाश जयंती माता रोह कोठिस।
पुऱानो कांगडा केह अगुई रोह किलास, तिज़ केह माता काली रोह एकह कोठिस। 
युहं मुलुक मांनुशा होर रोह गोरे रोह देओस।
कांगडा काह आङमांऐ माता चामुंडा रोह कोठिस 
ईज़ लाह बिह बानबात मोन्यादेस।
मैकलोड़ गंज केह भागसुनाथ जी रोह आगुई रोह कोठिस।
होतिन्छ़े तिब्बती गुरु दलाई लामा जी रोह सोरोग ज़ेओ आश्रम बिह साह। 
तिज़ लाह शांमेह रोह तांई देश-विदेश काह हर साल लाखो रोह हिसाबे पर्यटक सिह बोक्त होरिह आछ़ते साह।
बैजनाथ केह भोलेनाथ रोह आगुई रोह कोठिस
आई शहर काह गाटोह आङमांऐ महाकाल रोह कोठी बिह साह।
सिमसा माता रोह मुशुर कोठी जोगिंदर नोगोर रोह नेराङ मंडी ज़िला केह आछ़तोस। 
ज़ास रोह छ़ेल्डु पेरेह निफिरदोस, तेनोर रोह तांई होई कोठी बोरगोत ज़ेओस।
मंडी शहर केह कांडोह गाश मुशुर टारना नांओ स्या कोठिस।
कुल्लू रोह मुशुर कोठी होरिह होईस, रघुनाथ जी रोह कोठी, सुल्तानपुर भेखली माता, बिजली महादेव, वैष्णो माता कोठी, बाबा बालक नाथ रोह कोठी।
नग्गर गांव ज़िह कुल्लू काह तेर-मेर नुदोह 20 22 किलोमीटर दूर साह,  होतिन्छ़े मुशुर त्रिपुरा सुंदरी सिह ठाऊआ कोठिस।
तामोर रोह सऐब काह शांरे हिमाचल लाह नशा होर रोह नोज़ोर लागिस।
हिमाचल केह नशा एकह फैशन रोह गान फिरिस।
ज़िन बिह शांओ, स्कूल,  कॉलेज रोह छ़ेल्डु पेरेह बिह रांक,  शुदुङ, भांग,  चरस,  सुलफा होरिह जुटाईयेन साह।
सऐबे मिलान मांऊविह देह ऐनोर लाह सोम्ज़ायाओ, आई बात देख्याओ, नाह तांह नोसोल बोरबाद फिरेस।
युहं नशा शोठेयाओ, रांक बोलोह नाथाकदो युहं मांरे थाकदोस।
आज़ कालिह रोह छ़ेल्डु देरेह बाते नुशुनदे, आई आफरोह ज़िन्दगी लाह बोरबाद टानदेस।
तामोर रोह हिमाचल गोमा शांरेस आई ईन्छ़े रोह मांनुश होरिह बिह वाल बोलेह साह, ऐनोर रोह काद बिह वाल मिठोस।
हिमाचल रोह छ़ेल्डी पेरे बिह गोमा शुकली आई शांरे थाकदी साह।
हिमाचल रोह सादगी लाह दुनिया कोलाङ टानदिस।
युहं नशा शोठेयाओ, रांक बोलोह नाथाकदो युहं मांरे थाकदोस।
बानबात ऊश्टोह- ऊश्टोह काँडोह होरिह, आई काँडोह कोटा केह शेलोह हियु रोह डाम।
सरसों रोह शांग सिह छ़ालिया रोह रोटिह होरिह।
याह कोन्या होरिह दिमांङ बोलेन सुहं, युहं गोमा स्वाद थाकदोस।
युहं नशा शोठेयाओ, रांक बोलोह नाथाकदो युहं मांरे थाकदोस।
नशा टानिह किछ़े नोपोरेस, ईज़िये सऐब बोरबाद टानिह बेज़ेस।
नशा आफरोह पेरेह-ज़ोरेह काह बिह दुर टनदोस।
दीपक‘कुल्लुवी'  दिमांङ बोलदोस, होई बाते लाह कोलाङ ज़ागे।
युहं नशा शोठेयाओ, रांक बोलोह नाथाकदो युहं मांरे थाकदोस।
मेरोह आपी बानबात मिठोह आचार ज़ुर्रादिस।
आमोर रोह गोर काछ़े आम रोह त्रोन बोटा होरिह साह।
कांगड़ा केह देसी आम थाकदोस,  दशहरी आम स्या नाथकदोस। 
आमोरिह बानबात आम खांदेह थियेह।
आम होर रोह पापड खाटोह मीठा थाकदोस।
आम रोह अमचुर खाटोह थाकदोस
युहं मुलुक काम आछ़तोस।
कुल्लू केह आम नाथाकदोस।
कांगडा केह बानबात ज़ाओ थाकदोस।
कांगडा रोह किला गोमा शांरेस।
पोएले तांह आमोरिह मुफ्त केह नाशते थियेह।
आज़ कालिह तांह बिश रुप्या रोह टिकट लागदोस। 
ऑथर्ज़ गिल्ड ऑफ हिमाचल रोह ज़ारियाऐ दीपक 'कुल्लुवी' लाह कुल्लू जिला आई सुनीता ठाकुर लाह मंडी रोह अध्यक्ष ज़ुर्रानोह गाश लेखक समाज खुसी देखेन थियेह।
तेह तेनोर लाह बानबात बधाई होरिह पोरेन थियोह।
देवसदन कुल्लू केह दुई सितंबर तादु टानुन फेसला केह प्रदेश ऑथर्ज़ गिल्ड रोह कार्यकारिणी केह मुलुक फेरबदल टानिह देह। 
मंडी जिला अध्यक्ष के0 आर0 पंछी लाह आई कुल्लू जिला रोह अध्यक्ष शिव सिंह पाल लाह प्रदेश रोह उपाध्यक्ष ज़ुर्राई देह
आई रमेश चंद्र मस्ताना लाह प्रदेश सचिव सिह कांगड़ा आई, चंबा जिला रोह चैप्टर प्रेसिडेंट फिरिह कोन खुश फिरेन थियेह।
खास संरक्षक सत्यप्रकाश ठाकुर ने लेखकों का आह्वान करते हुए स्तरीय एवं रचनात्मक लेखन पर जोर दिया।
सीनियर सेकेंडरी स्कूल भुंतर केह एयरपोर्ट अथॉरिटी ऑफ इंडिया रोह तोरोफ काह भुंतर एयरपोटे तेर-मेर नुदोह बिशोह सात लाख रुप्या काह ज़ुरुरी काम होरिह खोटाईस। 
ज़िज़ केह नोऊवोह तोरिका रोह गुसालखान, नोऊवोह ज़ोमाना रोह स्या पांच़ कंप्यूटर आई कंप्यूटर रोह कोमरा होरिह, लेबोरेटरी सिह छ़ेल्डु पेर रोह तांई मुलुक डैस्क।  
उद्घाटन समारोह रोह मौका गाश डायरेक्टर एयरपोर्ट नीरज कुमार श्रीवास्तवे बोलोस, आमोरिह आगे बिह होयोए स्कुल रोह सेवा रोह तांई तेयार थाकसिह। 
एयरपोर्ट अथॉरिटी अधिकारी जितेंद्ऱे ईन्छ़े खोटुन काम होर रोह ब्यौरा देनोस। 
पल हेमराज शर्माऐ सऐबे  पाऊनोह होर लाह एयरपोर्ट अथॉरिटी टीम पत्रकार मीडिया रोह मांनुशा होर लाह गोलमोन्द सिह टोफिह देई आदोर टानोस, आई तेनोर लाह शुक्रिया बिह बोलोस। 
होई मोका गाश मैडम अंजू हाजरी, विजय जमवाल, मीनाक्षी शर्मा, डॉ पी0 डी0 आचार्य, किशोर शर्मा, रघुवीर सिह, पत्रकार मीडिया काह मेघसिंह कश्यप तुमोर रोह फैसला, संदीप काचरू, आई हिमवन्ती काह दीपक कुल्लुवी होतिन्छ़े थियेह।
त्रोन दयार सेग लागदोह स्या मंडी रोह छोटी काशी मेला केह  हिमाचल रोह आयेक-आयेक जिला होर काह मुलुक कलाकार होर लाह,  साहित्यकार होरिह, आई मुलुक कावी होरिह आछ़िह थियेह। 
होई कार्यक्रम भाषा कला संस्कृति अकादमी शिमला ज़ानिह केयोह तेयारी टानिह देह।
मंडी कॉलेज केह आयेक दयार रोह कार्यक्रम केह मुलुक सांस्कृतिक रंगारंग कार्यक्रम फिरोस,  कविता पाठ बिह फिरोस।
शुरु बाग रोह  मुख्यातिथि रोह आलावा जिला दंडाधिकारी मंडी श्रावण कुमार मांटा, आई आयेक बाग रोह  खास पाऊनोह डीसी मंडी ऋग्वेद ठाकुर थियोह।
कार्यक्रम रोह शुरुवात दियोह पाल्याई टानोस। रुपेश्वरी शर्मा रोह कताब रोह ऊदघाटान टानोस। 
रोशन शर्मा, डॉक्टर कर्म सिंह, डॉक्टर इंदर ठाकुर, गंगाराम राजी, पामेला ठाकुर, किरण गुलेरिया, कुल्लू काह दीपक कुल्लुवी होसो सोबा केह थियेह।
मंडयाली रोह मिठोह धाम खांई सऐबे लाऐ मोज़ आछ़िह देह।
पुरोह मंडी शहर लाह लाईटा बेज़िह देह ज़िलिमिली टानोस। 
जिलाधीश महोदये बोलोस, ज़ुन बिह बाऐ काह आछ़तेस सीदा कुल्लू मनाली बिलेह लाह ठुर्राईदेस
आमोरिह च़ाँदे सिह किह मंडी शहर लाह होयो शांरे ज़ुर्राई किह बाऐ काह आछ़ते स्या मांनुशा होरिह ईन्छ़े थाकेस।
दुख बोलोस।
मेरोह दुख मांलाह बोदिह प्यारास।
सोह बिह तांह तामोर रोह सहारास।
तिन रोह कुने कोन्यास नुदोह।
तेनोरिह ज़िनाङ-किन बोटकान मांईदेस।
दुख लाह आपरोह दुश्मोन मांजनोह।
सोह तांह वाल बोलेस।
रहते हमेशा आपके द्वार पर हैं
याह दीपक कुल्लुवी दोखा निदियेयोह।
दुख बिह तेरोह बिना बिच़ारो ज़ेनोस।
कश्मीर केह एकह आतंकी मुठभेड़ केह पांच़ ज़ोवाना शहीद फिरिह देह।
तेनोर मांज़ दुई हिमाचल रोह थियेह
एकह स्या बिलासपुर जिला काह आई आयेक स्या कुल्लू जिला काह थियोह।
तिन रोह मोरदोह लाह हेलीकॉप्टरे कुल्लू आनिह देह।
बालकृष्ण रोह गोर कुल्लू शहर रोह सोमने स्या खराहल नांओ स्या कांडोह गाश थियोह।
कुल्लू जिला केह शहीद बालकृष्ण ऐखोह बिशोह च़ार बोराश रोह थियोह। 
जून केह तिन रोह जानेक फिरदो  स्या थियोह। 
बालकृष्ण रोह बोडोह आते बिह मिलिट्री केह साह। 
तिन रोह अंतिम संस्कार राजकीय सम्माने भूतनाथ शमशान केह फिरोस।
तेह होई मोका गाश  कुल्लू रोह विधायक सुंदर सिंह ठाकुर आई वन मंत्री गोविंद सिंह ठाकुर होतिन्छ़े थियेह। 
बालकृष्ण रोह मोरदोह लाह तिरंगे झंडाऐ बाटलाई थियोह।
सऐबे रुवाईयेन थियेह।
सेनिका आदोरे तिन रोह अंतिम संस्कार टानिह देह।
देश रोह वीर शहीदा होर लाह सलाम।
हिमाचल केह जिला कांगड़ा केह सऐब काह बोदिह फौजी होरिह शहीद फिरिह देह।
जिला कांगड़ा केह योल कैंट आई पालमपुर मिलिट्री एरिया साह। 
सपुरोह दुनिया केह ऐखोह तामोर रोह हिंदोस्तांऐ सऐब काह बोलोस।
हिमाचल केह पान मसाला, खैनी, गुटका आई बांस स्या सुपारी की बिक्री टानदे स्या लाह एकह बोराश रोह रोक बेज़नोह च़ाँनोह।
एकह बोराश कियाह ईज़ लाह तांह सोदा रोह तांईये बोन्द टानिह ज़ागनो च़ाँनोह।
आई ईज़ रोह उल्लंघन टानदे स्या होर लाह कडी सेह कडी सोज़ा पोरनो च़ाँनोह।
होई सरकार रोह वाल बोलोह फेसला साह।
ईज़ काह मुलुक बिमारी फिरदोस।
युहं कैंसर रोह खास ज़ारियास।
होई खांई देह मांनुशा गुसल खान रोह बिता गाश थुक फिक्यादेस।
होई कातांई मांरे सिह गंदा थाकदोस।
लोडेह-लोडेह छ़ेल्डु पेर लाह बिह ईज़ रोह लत लागिह छ़ेकिस।
जय राम जी रोह जय फिरोह च़ाँई।
आज़ मोसोम बिल्कुल साफस।
गूगल तांह बोलेनस, किह कले काह मोसोम फिरिह बिह खराब फिरदोह स्या कोन।
काँडोह होर गाश हियु आछ़िस।
किह पोताह शोरु होरिह आछ़ेस।
युहं बानबात नुकसान टानदोस।
ईज़िये तांह सेओ सिह पोलोम बोटा होर केह लागुन फुल लाह बिह शोर्राऐस।
किह पोताह होई बोराश बिह फोला मेहंगा पोरेस।
एकह तांह पोएले काऐ युहं रेटा होर केह आग लागिस।
योह मेरोह बोऐन सऐब कुछ़ मेगा फिरिस, सऐबे रोहवे ज़ीना हाराम फिरिस।
मौसम विभाग रोह किछ़ेह बोरोसा नुदोह, ऐनोरिह बोल्दे कियाह आई फिरदोह कियास।
छ़ेल्डी आमां काह:- योह आमां मांलाह पतरोडु़ खानोह रोह मोन टानेनस, ओरछ़े ज़ुर्राओह।
आमां छ़ेल्डी काह:- किज़ु हांऊ तेरोह बुआ रोह नुकुर सुवांह?
आमां छ़ेल्डी काह:- पतरोडु ज़ुर्रामेह लाह मुलुक मेनोत लागदोस।
आमां छ़ेल्डी काह:- तुह स्या लागिह थाक दोथीह काह पिछ़ुह ब्याल सेग मोबाऐल केह आई हांऊ स्या काम खोटसुहं।
आमां छ़ेल्डी लाह बोल्दिस:- तेरोह बुआऐ तांऊ लाह मुटकान गाश बेज़िस, आई काम ढाका बोरिह नोखोटनोह।
आमां छ़ेल्डी लाह बोल्दिस:-पतरोडु़ खांमेह हुतांह छोले रोह दाल लाह पाठिह गाश पिश।
आमां छ़ेल्डी लाह बोल्दिस:- तेह कचालु रोह पाथराङ गाश ठोशिह देह ऊबाल्याओ तेह फ्राई टान।
आमां छ़ेल्डी लाह बोल्दिस:- ज़ुर्राओ आई आमोर लाह बिह खिलायाओ।
आमां छ़ेल्डी लाह बोल्दिस:- याह आमां तेईंये तांह पुआड़ा बेज़िह देनोह।
छ़ेल्डी आमां लाह बोलदिस:- मोरनोह बेज़ पोएत सिह च़ाओल खांऊगे।
छ़ेल्डी आमां लाह बोलदिस:- सोह बिह आज़ तुवे ज़ुर्रासेह हांऊ तांह पोएले सीरियल शासुहं तेह तिज़ काह पिछ़ुह आफरोह कोन्यास रोह गोरे नाशसुहं।
छ़ेल्डी आमां लाह बोल्दिस, योह आमां होतिग किज़ु आसे टानेसे, आमोरिह तांह आई लोडेह-लोडेह सिह आई आमोर रोह बोलोह बुआ गाश।
आमां छ़ेल्डी लाह बोल्दिस, तुमोरि सऐबे एकह रुह स्या होरिह सोह।
आमां छ़ेल्डी लाह बोल्दिस, किछ़ेह काम रोह नुदेह होरिह।
छ़ेल्डी बुआ लाह बोलदिस, योह बुआ, आमां  तांह आज़ किछ़ेह नुज़ुर्राऐन, तुहंवे पोरोठा होरिह ज़ुर्राओह। 
बापे छ़ेल्डी लाह बोल्दोस, तेरोह आमां रोह आज़ गोरे रोह काम होर काह छ़ुटिया तुहं नाशिह च़िकास मुछ़िह ज़ाग आई छोटी लाह बोल, बोवार ल्याओह। 
हांऊ ऐगाङ बांदरु दोई सुहं, तिज़ काह पिछ़ुह किह नाह किह ज़ुर्राऊगे।
बापे छ़ेल्डी लाह बोल्दोस, तेरोह आमां रोह पालटी शुरु फिरिह, ऐह पाक्का बोलोह दयारो आछ़िह छ़ेकिह।
आज़ सऐब ठांऐ मांनुशा रोह खांक काह ऐखोह एकेह बाते शुनमेहं आछ़तोस।
किह देन छ़ेल्डी पेरेह, पुशां छ़ेल्डु पेर काह वाल ओबोल थाकदेस। कियाह दिमांङे होयोवे साह।
किह पुशां छ़ेल्डु पेरेह किछ़ेह काम रेह नाथाकदेस, ऐखोह देन छ़ेल्डी पेरेह आमां-बुआ रोह सेवा टानदिस।
तेनोर रोह सेवा टानदिस।
युहं वाल पाक्का बातेस।
होई ज़िह बाते आज़ समाज केह फिरिस, ईज़ रोह सोच़ाई गाश दयान देनोह च़ाँनोह, ईज़ रोह सोच़ाई रोह पोताह टानोह मुलुक ज़ुरुरी फिरिस।
स्यानो होर रोह दिमांक काह  होई बाते लाह गारनोह ज़ुरुरी फिरिस।
नाह तांह तेनोरिह काज़ुऐ बिह आफरोह छ़ेल्डु पेर गाश ब्रोसा नाटानसाह।
किज़ु बोल्ताह दयारो देखनोह आछ़तोस किह शुन-शुनाई बाते होरिह, आखबारा होर केह आई टीवी रोह असर स ऐब काह बोदिह फिरिस। 
आई आज़ कालिह तांह होयो खोबोरा होरिह मुशुर फिरेनस।
एकुम बेरे दिमांङे होयो बाते होरिह हुतांह, तेह होयो पुशां छ़ेल्डु पेर लाह मोरिह नाशनोह च़ाँनोह।
तेनोर लाह आफरोह बाते होरिह, च़ाला- च़ोलोन, आई सेवा केह बोदलाब आनोह च़ानोह।
तामोर लाह सिरियास फिरिह देह होई बाते होर रोह ज़ोबाब लोरिनोह च़ानोह। 
कियाह दिमांङे  छ़ेल्डु-बोवारी आई आमां बुआ सिह आफरोह शोरोह –शोशाई रोह सेवा टानमेह नाच़ाँदेस? 
जानेक नाटानिह काह पिछ़ुह तांह देन छ़ेल्डी आमां – बुआ रोह मुलुक सेवा टानदिह थिह, आई सोदा टानेन थाकदिस। 
तेह कियाह होई बाते होरिह आज़ सेग बिह होयो बाते फिरनेस।
कियाह आज़ रोह मांर बाते होर लाह युहं समाज़े होई बाते होर रोह तांई आज़ादी देईस।  
किह सोह आफरोह सुसुराल  स्या होर काह बोदिह आफरोह मांईचे आफरोह आमां बुआ रोह सेवा टानिह बोलियाह। 
ऐक्या शोरोह-शोशाई होयो थाकदेस ज़िह आफरोह बोवारी सिह छ़ेल्डी सेह किछ़ेह बेद-भाओ नाटानदेस। 
तेनोर लाह एकह रुह स्याऐ ज़ानदेस।
काने शुनोह आई खांके बोलनोह केह बिह मुलुक फोरोक थाकदोस। 
बानबात बाते होरिह तांह सऐबे मांनुशा होरिह बोल्देस।
तेबिह होकिकोत केह होयो बाते नुदोहस।
एकुम बेरेह नेराङे छ़ेल्डी रोह जानेक फिरिह हुतांह
तेह होई बाते ठीक बेशेस किह दयारोह  हिन्दोस्तान में केह होयो बाते? 
एकुम बेर ससुराल दुर हुतांह
तेह किह फिरेस?
ससुराल स्या होरिह कियाह तेस लाह शुप्टि-शुप्टि आफरोह आमां-बुआ रोह सेवा टानमे लाह बेज़ेसाह।
एकुम बेरे सोह ज़िद टानतांह बिह तेह कियाह हालोत सुदरियेसा।
मेईंयेह तांह होकिकत केह काज़ुऐ बिह ससुराल स्या होर लाह आफरोह बोवारी लाह शुप्टि-शुप्टि मांईटे नाशेन देखिह देह खुश फिरेन नेदेखिह देह।
सऐबे आफरोह गोर लाह पोएले शांदेस आयेक रोह तिज़ काह पिछ़ुह। 
देन छ़ेल्डी दिमांङे आलाच़ार थाकदिस, च़ाँई देह बिह जानेक टानिह काह पिछ़ुह आमां बुआ रोह सेवा टानिह नोबोलदिस।
किज़ु बोल्तांह तेस गाश ससुराल रोह, छ़ेल्डु पेरेह लाह शिखियानो, तेनोर लाह दाचनोह, नुकरी याह काम रोह दबागोत सिह बोझ सोदा बोनानमांई थाकदोस।
होतिन्छ़े किछ़ेह बिह आज़ादी नाथाकदोस।
देन छ़ेल्डी सादाङ थाकदिस, बोवारी बिह ज़ुरुर थाकदिस। 
ऐकुम बेरे तेसे छ़ेल्डी ज़ेओ बोरताब टानतांह।
हमेशा होयो निफिरदोस।
हिन्दोस्तान केह छ़ेल्डी, छ़ेल्डिये थाकदिस आई बोवारी बोवारिये थाकदिस।
युहं बोडोह मुश्किलस। 
कि बहू चाँई देह बिह ससुराल  केह छ़ेल्डी फिरिह नोबोलदिस। 
किज़ु बोल्तांह तेस काह बोदिये ऊमिद ज़ागदेस। 
सोह एकह  बंधुआ मजदूर काह कम नाथाकदिस। 
शोरोह शोशाई रोह बाते होरिह रिश्ता केह फुट बेज़नोह रोह काम खोटदोस। 
सोह काज़ुऐ नेछ़ेकिदोस।
स्यानो होरिह होयो किज़ु सुन्च़िदेस। 
किह जानेक टानिह काह पिछ़ुह छ़ेल्डु तेनोर रोह नुवांह ऐखोह बोवारी रोह काबु केह थाकदोस।
होयो बाते ज़ुर्राई देह सोह आफुऐ बोवारी सिह छ़ेल्डु काह दुर फिरदोस, आई कुसुर बिह तेनोर गाशे लागदोस।
ऐह बिच़ारो टान तांह बिह किह टानेस, आमां-बुआ रोह शुनतांह, देन ङार देखदिस, तेह आई देन रोह बाते शुतांह आमां-बुआ दुश्मोन फिरेनस।
हिमाचल, यू0पी,राजस्थान
मुशुर टानिस गुलेर रोह नांओ।
बोडोह पोदवी गाश।
होयो कलाकारा किने नोपोरदो।
आज़ दुनिया केह सऐबे कोलाङ टानदेस।
कोथा होरिह तेनोर लाह बोलोह लागदोस।
सोह तांह सऐबे रोह मोना केह राज़ टानदेस।
होज़ काह बोदिह आई कियाह ईज़ित थाकदोस।
उनके आगे सबके फीके
निबंधकार वो बहुत ही बड़े
दुनिया आज़ तेनोर रोह गुणगान टानदिस।
ज़िह तेरोह कोलोम केह ताकोएस।
ज़ोमाना तेरोह पिछ़ाऐ हुवेस।
यांह कोन्या होरिह ऐखोह होयोऐ निफिदोऐ।
लेखक सिह सऐब काह बोडोह ज़ानदो स्या।
चेमामे तांह हांऊ बिह चेमांदो।
यांह कोन्या होरिह तुमोरिह बिह चेमांताह।
चेमानोह रोह मोज़ा तांह ज़ेओ गुलेरी ज़ी ज़ेओ हुतांह।
आफरोह आयेके पहचान।
पानिह रोह एकह बुद रोह तांईये।
दुनिया केह मांर-काट देखिह देह।
होयो जाओं केह च़ार कि मी दुर काह।
दुनिया लाह पानिह बोर्राऐन देखिह देह।
सोह कियाह ज़ानेस पानिह रोह किमोत कियाह कोन।
ज़िन किछ़ेह गोटिह नुदोह।
लापरवाहिये पानिह लाह 
बोरबाद टानेन देखीह दुनिया लाह।
याह कोन्या होरिह बुद-बुद लाह बोच़्याओ
दुबारा पानिह नोपरेस।
होई किमती पानिह रोह बिना 
दुनिया खोतोम फिरनोह बिह देखनोह आछ़ेस।
तामोर रोह हिमाचल गोमा शांरेस।
ईन्छ़े पानिह रोह मोज़ास
दुई रुप्या केह एकह गिलास पोरदोस।
आज़ कालिह दिल्ली केह दयारोह
स्टेज गाश नाशनोह काह पोएले होई तय टाने किह तुहं ज़िह बोल्मेह सेह, 
तिज़ रोह तेयारी पोऐले काऐ ऐसा टानिह हुवांह च़ाँई।
कविता बोदिह बोडोह यांह कान्ठिनोह बेज़दोह स्या नुहुवोह च़ाँई।
होतिग बेकार बिह नुहुवोह च़ाँई किह शुनदे स्या होर रोह मुटकान दुखेस
आई तेह कासे लाऐ सोमज़ सिह मोज़ाऐ नाछ़ेस।
हासिनोह स्या व्यंग्य रोह कविता होरिह सऐबे लाऐ पोसोन्द आछ़तोस।
शुनदे स्या होरिह तुमोर रोह रचना होर काह कान्ठिह तांह आफोर रोह मोन केह गालिह होरिह बेज़ेन थाकेस। 
होज़ रोह तांई रचना रोह मोज़ा रोह खास ख्याल ज़ागेयोह।
स्टेज गाश नाशनोह काह पोएले आफरोह मिगंराल गारिह तोल्याई ज़ागे। 
होतिन्छे नाशिह लोरियेन नाथाकेह, किन होयो निफरोह च़ाँई किह तेनोरिह तांऊ गाश हांसिह साह। 
बोडोह-बोडोह कोथा होरिह शुन्मेह नेबेशोह। 
लोडोह कोथा होर काऐ फायदा फिरदोस। 
बोदिह बोलोह फिरनोह काह बिह बोच़िह थाकेयोह।
कास बेज़ती टानोह काह बिह बोच़िह थाकेयोह, नाह तांह नुकसान फिरेस।
मेसे-मेसे आई साफ-साफ बोले।
आज़ कालिह कवि सम्मेलन होर केह बेला काताई गाटोह थाकदोस। 
आई कवि होरिह बोदिह बात्यानोह केह बेला खराब नाटानिह ऐखोह सीधा आफरोह कविता रोह पाठ शुरू टानतांह बोलोस।
तुमोर रोह रचना रोह शैली शांरे आई भाषा सऐब लाह बानोह ज़ेओ हुनोह च़ाँनोह।
आफरोह कविता पाठ रोह बीच केह बोदिह गोप्पे नेबेज़ेओ। 
होज़िये सऐब मोज़ा खोतोम फिरदोस।
दीपक कुल्लुवी रोह बाते होर गाश दयान नेदेई देह आफरोऐ ओकोले काम खोटयोह बाकी तुमोरिह आफोरिये सोमोज़दारा सोह। 
कियाह टानाह-पानाह, बशिकरन थाकदो साह?
कियाह भुत-प्रेत होरिह दिमांङे थाकदो साह?
कियाह टानाह-पानाह थाकदो साह?
कुन मांनुश गाश बशिकरन टानिह बोल्देया?
कियाह कालोह ज़ादु, ज़िन आई भुत-प्रेत होरिह दिमांङे थाकदे याह नाथाकदे हुवेस?
होई ऐक्या होयो सोमोज़े नाछ़तो ज़ेओ सोवालास। 
ईज़ रोह चक्रव्यूह काह मांनुशा बाऐ निकलियेह नोबोलदोस।
ज़ुन मांनुशा दिखाई नेदोह स्या  सोत सिह  परेशान साह तेनोर काछ़े ऐखोह देओ होरिह, ज़ादु टानदेह स्या होरिह, बाबा होरिह आई गुरु होर रोहवे आसरा थाकदोस।
किज़ु बोल्ताह ज़ोमाना होई च़िज़ा काह मुलुक आङमांऐ निकलिस।
होयो केह सोवाल खोरोह फिरदोस कियाह देओ होर रोह ग्रोकच़, तेनोर काछ़ेह बिशोह च़ार काह बिह बोदिह केस होयोऐ आछ़तेस। 
कियाह तेनोरिह आलकोह बात्यादेस? 
याह तेह मांनुशा आलकोह बोल्देस, ऐकुम बेरेज़ोबाब आंह हुतांह, तेह होयो किज़ु?
तेनोर लाह होयो खोटिह किह फायादा फिरेस?
ऐक्याह अनपढ़ा बिह साह,  होयो ज़ागा केह तांह, पढा लिखा मांनुशा होरिह आई बोडोह पोदवी होर गाश बिह आसानिये ऑफिसर आछ़ते देखनोह आछ़तोस।
पाक्का किह नांह किह बाते हुवेस।
आग नेलेङमां तांह दूऊ किन काह निकलेस।
एकह समय होयो बिह थियोह, ज़ेत्रेह तामोर रोह भारत देश लाह सुनोह रोह प्याच़ बोलदे थियेह।
मांनुशा होरिह ईमानदार थियेह।
तेबिह आज़ ईन्छ़े रिश्वतखोरी होर रोह बोलबाला साह।
बिना रिश्वते तांह किछ़ेह बिह सरकारी काम निफिरदोस, किन एडमिशन टानमे हुतांह याह किह आयेक सरकारी काम खोटेयामे हुतांह बिह।
कर्मचारी होरिह बेईमान फिरिह साह,  युहं एकह दिमांङ बातेस।
मुलुक गाटोह मांनुशा होयोस, ज़ुन ईमानदारस।
युहं बुर मांगदे स्या होरिये तांओर रोह देश लाह खोतोम टानिह बेज़ेनस।
युह काताई दिमांङ बाते नांई।
ईज़िये सऐबे मांनुशा परेशानस, तेनोर रोह शुनदो स्या कुने नांई मोज़बुर फिरिस।
बुरिङ मांगदे स्या होर रोह इलाज़ टानोह मुलुक ज़ुरुरिस। 
नांह तांह देश बोरबाद फिरेस।
मोदी जीरोह आछ़नोह काह पिछ़ुह बुरिङ मांगदे स्या होर गाश कानुन पाक्का फिरिस।
होयोऐ पाक्का इमानदार नेताऐ देश लाह बोच़ाई बोलेस।
समित्रो:-   योह मेरोह बोऐन मुलुक दयार काह पिछ़ुह आछ़िह सेह तुहं।
किन नाशिह तुहं देखमेह नुदिह?
किह-कियाह कोमाऐन, किह काम खोटेन सेह आज़कालिह?
सिंदरी:- किह बोलु सरिकनी टेमे नोपोरदोस आज़ कालिह।
सुमित्रो:- किज़ु टेम लाह किह फिरिह?
सिंदरी:- किह बोलु तांऊ लाह दोथिह काह ब्याल सेग कामे-कामा थाकदोस।
सुमित्रो:- किज़ु  ऐह तांह तेरोह गोमा शारे बोवारी बिह आछ़िह, रानी होर रोह गान थाकदी हुवेस तुहं।
सिदरी:- हो थाकनोह बेज़ सुमित्रो शारे बोवारी लाह कियाह मुटकान केह बेज़नोह स्याह, ढग रोह कामे नोखोटदी।
सिंदरी:- होयो रुह सेह बोवारी,  नाक तांह तोता रोह गान, जीभ साँप रोह गान, हरामज़ादी सारा दयार पिशिह रोह गान ज़िङाऐने थाकदिस।
समित्रो:- योह मांलाह तांह होयो ज़ानोह आछ़ेनस किह पिछ़ला ज़ोनोम केह तेईंयेह किह नांह किह वामांङ खोटोह हुवेस?
सिंदरी:-  तुहं मोरनोह बेज़ तेसे तांह ज़िना हराम टानिह ज़ागिस।
काईयो बेरे तांह होयो मोन टानदोस किह तेस लाह ज़ोन्टाङ  बेज़िह देह रातोह पिपली रोह दूऊ दिसुहं आई बेरगाऐ खेर टानुह।
तेबिह किह टानु आफरोऐ सिक्का खोटा हुतांह, तेह कास लाह किह बोलनोह स्यास।
छ़ेल्डु तांह देन रोह गुलामस।
एकह तांह बोवारी रोह बापु पुलिस केह एस0 पी0,  मोमा मजिस्ट्रेट,  बुआ स्या रिटायर कमिश्नर आई बाई बकीलस तेह तांह आंखिह देख्यादिस।
तेनोर काह पंगा कुन मांगेस?
मेरोह पुशां खलासी रिटायर,  छ़ेल्डु जूनियर क्लर्क, तांऊ लाह तांह पोताऐस हांऊ तांह मांनुशा होर रोह बाङसाबा होरिह बुनदी सुहं।
मेरोह छ़ेल्डु बंदर रोह रुह स्या बोलदोस, युहं केयोह पोसोन्द आछ़िह पोताह नुदोह।
पागाल रोह रुह रुह स्या बोडोह बारिह हूरपरी लाह आमोर रोह बोवारी ज़ुर्राइ गिनिह आछ़िह, आमोर लाह आसे टानमे लाह। 
समित्रो:- योह दिमांङे तेरोह बिह आमोर रोह गाने हालोत साह?
सिंदरी:- आमोर रोह गान मोतलोब, तांऊ लाह कियाह फिरिह, ऐसा तांह साह। 
छ़ेल्डु-बोवारी सरकारी  नुकरी होर केह लागिह साह।
रुप्या रोह ताह किछ़े कामी नांई।
पांच़े आंऊठी गियु केह आई मुटकान स्या लोठिह केहस।
समित्रो:- ज़ास लाह नुपुछ़ेस होसोऐ सुखेस।
तेरोह बोवारी गोरे थाकिह किह नांह किह कोमांदी हुवेस।
मेरोह बोवारी तांह डक्का बोरिह किछ़े नाछ़र्राईदिस, होयो बोल्दिस डेढ़ लाख एकह मोसारोह केह कोमांयादी सुहं।
रोज़ राट तांह आफरोह पुशां लाह खुडिह टेमांनोह बेज़दिस। 
निपोदली रोह रुह सेह।
सोरोमे नाछ़तो।
शोरोह रोह सोमने ज़िन सेह पेन्ट लाई रिटेन थाकदिस। पोलदा नेबेज़दिस।
तामोर लाह शांओ आज़ बिह होयो डोरस, किह शोरोह रोह फोटो रोह सोमने काह बिह निकिल तांह एकह मीटर पोलदा बेज़िह निकिल देह सिह आमोरिह।
आज़ कालिह रोह बोवारी होरिह ज़िन बिह शांओ शुप्याच़ रोह गान रिटेन थाकदिस।
ऐनोर लाह फैशन रोह आग लागिस।
आमोरिह आंखिह केह काजल बेज़दे थियेह, बोडोह ज़ेओ रातोह टिका बेज़दे आई सिंदूरे मांग बोर्रायदे थियेह, ऐखोह होईये तांह थाकदो थियोह तामोर रोह फैशन।
आई आज़ शांओ देसी मुर्गी ज़ेओ ज़िलिमिली बाल,  मसकारा, फेशियल, आईब्रो। 
मेरोह बोएन होलडोह तांह पाक्काऐ आछ़ेस, होतिग पाप फेलान मांईयेनस।
समित्रो:- सिंदरी होई सऐब बाते ताम्बिह मांज़ थाकनो च़ाँनोह, बाऐ पोताह नालागनोह च़ाँनोह, तेरोह पेट केह तांह एकह बिह बाते नोरोप्यादोस।
समित्रो:- सिन्दरी मेरोह खांक नोखोल्याऐ, तुहं सऐब बाते नाशिह कांगडा पोछ़ेयादी सेह।
सिन्दरी:- समित्रो तेरोह गोरे आछ़ेनो बोलोह नांई, तेरोह ज़ेओ आलकोले आई कुने नांई।
समित्रो:- तुहं पाक्का मुकाह बेरगाऐ खांसे।
सिंदरी:- योह पोरख तुहं ईमरिह, तेरोह बोवारी आछ़ेनस। 
सऐब बाते तेस लाह बोलसुहं ज़िह तेईंयेह तेस रोह बारे केह बोलिस।
समित्र:- योह मेरोह बोऐन ओरछ़े होयो मांटाने। 
ताम्बिह तांह ऐकह-आयेक रोह सहारा सिह।
बोवारी:- नमस्ते आमां,  तुम्बिह कोनिच़ा ऐकेह फिरिह किह बात्याईयेन सोह।
सिंदरी:- खुसिये थाक बोवारी, किछ़े नुवांह तेरोह शोशाई तेरोह मुलुक तारीफ टानेन थिह।
बोलेन थिह ज़ेत्रेह काह पिछ़ुह मेरोह बोवारी आछ़िस, मेरोह गोर तांह सोरोग ज़ेओ फिरिस।
बोवारी:- तुहं तांह मोरनोऐ बेज़ आमां, ऊह च़आ ज़ुट। 
मेरोह केतिग तारीफ टानेन थिह, मांलाह सऐब पोतास।
सिंदरी:- नुवांह पुरोह कांगडा केह मुशुरस किह सिंदरी आमां काज़ुऐ बिह आलकोह नाबात्यादिस।
बेशक तुहं नाशिह पोतांह टानिह आछ़ेह।
बोवारी:- नाशनोह रोह ज़ुरुरोते नांई आमां, सोह तांह हांऊ ऐसाऐ ज़ानदी सुहं, तेरोह बोवारिये मांलाह बोलिह थियोह।
व्हाट्सएप केह सोह तेरोह सऐब बाते होरिह बेज़ेने थाकदिस।
सिंदरी:- मोरसुऐ, ज़ानिह तेसे मेरोह बारे केह किह –कियाह बाते होरिह बोलिह हुवेसोह।
बोवारी:- आज़ ज़िह बिह मेरोह तारीफ फिरेन थीयोह होसो सऐब मांलाह पोतास।
मेईंयेह तुमोर रोह एकुम-एकुम बाते शुनिह देह, मेरोह गोरे पेरेह सिह मेईंयेह।
होन्छ़े शांओ खिरकी गाश मेईंयेह हिज़े सी0सी0टी0वी0 बेज़िह देह। 
आई आज़ ऐसा उद्घाटन बिह फिरिह देह।
समित्रो सिह सिंदरी:- ऐह किन नाशिह थाकनो।
बोवारी:- ईमरिह नुवांह आमां आई च़ानिह आमनी आई सांच़ कह पिछ़ुह मेरोह मांऐटे काह सऐबे ज़ारिह देह ईन्छ़े आछ़ेन साह। 
तुमोरिह स ऐब रोह आदोर टानमेहं लाह।
सायानो होरिह तुमोर लाह कोलाङ नुदोवांह, ऐनोरी तुमोर रोह गान नुवांह सऐब बोदलिस।
होई बिशोह एकह सदी साह, ज़िज़ केह इंटरनेट,  मोबाईल,  रिमोट,  गैस,   माईक्रोवेव ओवन,  इंडक्शन ऑनलाइन सर्विस वीडियो कॉन्फ्रेंस,जीन,स्कर्ट,टॉप,फैशन सिह तोरिका काम आछ़तोस।
मुटकान गाश लाम्बोह-लाम्बोह पोरदा आई, मेलिङ गाश दुरा ज़ोलिह देह फुकरेन काह फुकरेन, नाल सिह सोर गाश  नाशिह देह थापिये गाछ़ोह याह हाथ काह गाछ़ोह दोईनोह याह होतिन्छ़े बोबारी होर रोह चुगलिह टानोह।
खांमेह लाह पिज़्ज़ा, ढोसे,  बर्गर,  पास्ता, मोमो, चिकन चंगेज़ी, चाऊमीन जूस,सूप, शेक, कॉकटेल चलते छल्लियों के सूखे टुकड़े,भटुरु नहीं। 
आज़ कालिह रोह बोवारी होरिह गोरे नेबेशतिस, बाऐ बोडोह बोडोह ओफिसा केह नुकरी खोटदिस।
पैदल, रिक्शा गाश कम बाईक, स्कूटी, कैव आई आफरोह गाडी होर काह बोदिह।
मुश्किल तांह होईयेस किह नांह तांह तुमोरिह सुदरिसो, आई नांह आमोरिह सुदरिसिह।
एकुम बेरे तरक्की टानमेह हुतांह कास –कास लाह तांह नाशनोऐ फिरेस। 
नाह तांह तुहं गोलोत आई नाह हांऊ गोलोत खोटसुहं। 
किह टानोह स्या टेमे वामांङ च़ोलेनस।
शोशाई:- सोह तांह ठीकस, मेरोह च़ाँनिह बोबारी, ऐखोह तुहं आफरोह पेरेह होर लाह ईन्छ़े आछ़मेह मिदियेह। 
बिच़ारे तेनोरिह ऐलाऐ परेशान फिरेस।
बोईसाऐ बोलोस, बोईसा शुन तांह।
मांलाह मुर्गा स्या पिज़्ज़ा आनिह दियेह।
आई पैप्सी रोह बोतल आने।
हांऊ लोडिह सेह बोईसा सुहं मेरोह नखरे सेहन टाने।
तेरोह नखरे येह तांह मेरोह प्रान गारिह।
लेनी-देनी तुमोर लाह बारी पोडान मांईयेस।
मेरोह खिसोह खालिह टानिह देह।
तेबिह तुहं साडू रोऐ थाकसे।
मेईंयेह बोलिह योह बोईसा शुन।
हांऊ मुर्गा ज़ुर्रासुहं,
तेह तुहं च़ातांह पिज़्ज़ा काह खाऐ।
तेरोह साडु लाह शोठाई देह मुकसिह जानेक टान।
मेरोह बुआऐ दुई जानेक टानिह देह।
मेरोह बापुऐ त्रोन जानेक टानिह।
मांलाह कियाह काँडो लागिसाह?
तुहं च़ातांह आफरोह नुकुर ज़ुर्राओ।
श्याम संगीत 19वें  समारोह रोह देवसदन कुल्लू केह देश रोह आयेक-आयेक ज़ागा काह मांनुशा होरिह आछ़िह थियेह।
कार्यक्रम रोह खास अतिथि मनाली काह मुशुर समाजसेवी  श्रीमती इंदिरा शर्मा थिह।
संस्था रोह अध्यक्ष डॉक्टर सूरत  ठाकुर,  रेणुका शर्माऐ होतिन्छ़े आछ़ुन सऐबे पाऊनोह होर लाह स्वागोत टानिह देह। 
एंकरिंग रोह कमान महेश शर्मा रोह हाथे केह थियोह। 
मुलुक राट सेग होई सोभा च़ोलिह देह, तेह तिज़ काह पिछ़ुह सोभा छ़ेकिदी सेह सऐबे खांऊ खांई देह।
वाऐच़ श्याम जी रोह छ़ेल्डु जितेंद्र बिह होई कार्यक्रम केह आछ़िह थियोह।
शालीमार बाग केह हिमाचल समाज दिल्ली प्रदेश रोह ज़ारियाऐ लोहड़ी रोह मोका गाश एकह बानबात शांरे 20वें साल रोह तेवार मोन्याओस। 
ईज़ केह  हजारों मांनुशा होरिह आछ़िह थियेह। 
ज़िज़ केह मुलुक समाजसेवी,नेता,  मंत्री,  विधायक शामिल थियेह। 
सारा दयार हिमाचली संस्कृति काह ओतप्रोत रंगारंग सांस्कृतिक कार्यक्रम च़ोलेन थाकिह
ज़िज़ केह ऐखोह पहाड़ी गेत, संगीत, नाच़नोह, नाटी शामिल थियोह।
मिठोह पहाड़ी धाम सिह फान्ड रोह स्वाद हज़ारों मांनुशा होरिये तोल्याओस। 
सऐब  कार्यक्रम रोह ऐंकरिंग कमान सभा रोह  चेयरमैन रणजीत सिंह राणा आई महा-सहिव कुलबीर सिंह राणा रोह हाथ केह  थियोह। 
तेनोरिये आई ओरिक्या कलाकार होरिये आफरोह पहाड़ी गेत होरिये मांनुशा होर लाह नाच़मेह लाह मजबूर टानोस।
होतिन्छ़े आछ़ुन खास मांनुशा होर लाह आदोर पहाड़ी टोफिह,  गोलमोन्द, शोल देई टानोस। 
उद्योग मंत्री बिक्रम सिंहे  होई कार्यक्रम रोह मुलुक सफलता गाश खुसिह प्रोप्ते टानोस।
सांय सांय मत कर रावीए गीत और सुरेंद्र गौतम के बाबा बालक नाथ भजन ने सबका मन मोह लिया। 
कार्यक्रम रोह शुरुवात बाबा बालक नाथ रोह पूज़ा टानिह देह शुरु टानोस।
खास मेहमान, श्री विरेन्द्र कंवर पंचायती राज मंत्री हिमाचल सरकार सिह श्री विक्रम ठाकुर उद्योग मंत्री हिमाचल सरकार,  खास मेहमान श्री आर एस ठाकुर आई पी एस (डिप्टी डायरेक्टर) पर्यावरण एवं वन सरंक्षण विभाग), उद्योगपति सिह सहयोगी विशाल मनकोटिया जी, के0के0 सकलानी,  बलदेव शर्मा, मनोहर ठाकुर,  संजय वर्मा,  कुलभूषण पाठक,  पवन शर्मा,  धरम सिंह सकलानी, मनोज शर्मा आई मुलुक बोडेह-बोडेह मांनुशा होरिह होतिन्छ़े आछ़िह थियेह। 
स्थानीय नेता होर मांज़ काह विधायक वंदना कुमारी जी, पूर्व निगम पार्षद आई भावी प्रत्याशी भाजपा रेखा गुप्ता जी होतिन्छ़े थियेह।
माह-ए-रमज़ान है'अल्लाह' तुहं रहम टान।
आमोरिह गुनहगार सिह, तुहं आमोर रोह गुनाह मांफ टान।
तुहं बोलोह सेह, तेरोह चोखोट गाश ज़ुन बिह आछ़तोस, तेनोर लाह रेहम टानदोस।
ज़ास रोह ज़ोला खालिस, तेनोर लाह बोर्राई देह।
तुहं ज़ानदो सेयाह, मांनुश गलती रोह पुतलास।
होतिग तांह बोल, तुहं दुनिया काह किज़ु ऊटरी सेह।
हांऊ तांह एकह दियोङ सुहं, सऐब रोह तांई प्याशो टानदो सुहं।
सऐब रोह मोन केह बेदान रोह प्याशो बोर्राई देह।
सऐबे मिलान माऊविह ऐकेह थाकतांह किछ़ेह दुख नांई।
आपोस रोह बेदान नेछ़ेकियो च़ाँई।
ऐखोह होतिग आमोर गाश ऐसान टान।
बाबा जी आमोर लाह बोक्त ज़ुर्राओ।
रुप्या रोह गाठी ज़ोला केह बेज़।
डेह च़ोखोह फिरोह च़ाँई।
एकह होयो लोकोल पोऊवा ज़ुटेयाओ।
तुहं तांह सऐब लाऐ च़ारदो सेह।
सऐब काह रुप्या मांगदोस।
आमोर लाह बिह पढा- लिखा मांनुशा होर लाह
बुद्धू ज़ुर्रानोह रोह तोरिका मांलाह बिह बोल।
मांलाह हिन्दी नाछ़तोस।
मेरोह देन मांलाह मांरमे तांकाईदिस।
बाबाजी तेरोह तांह मोज़ा लागिस।
आमोर लाह बिह मोज़ा काटेयानो बेज़।
मुलुक बोराश सेग ज़ेल क़ेहे थियोह।
तेह बोल्दोस वामांङ नोखोटिह।
शुक्र टान योह आसाराम।
मांनुशा होरिये तेरोह मुहं केह चुह नेबेज़िह देह।
आज़ तेईंयेह किछ़ेह नोखोटिह हुतांह,
बाऐ मोज़ा काटयाऐन थाकनोह हुदोह।
मोज़ा काटयादोस आई आफरोह ज़ोला बोर्रादोह थियोह।
डोगिह रोह रुह स्या तेरोह छ़ेल्डु सेह तेईंयेह नाक काटयाई देह।
बुआ तांऊ लाह मांनुशा होरिह चंट बोल्दे साह।
हांऊ पुलिस हुतांह नियाह, तांऊ लाह ऊल्टा ज़ोनटाङ बेज़िह देह च़ेकदोह थियोह।
हांऊ काताई नेछ़तोह रआ पोलटाङ लोसिह देह, एकेह गोनदोह थियोह।
तेरोह ज़ेओ बाबा होरिये आमोर रोह देश लाह बोरबाद टानिस।
ईज़िते थाकिह खानोह तांऊ लाह मोज़ा नाछ़िह देह।
तेरोह तांईयेह मथुरा काह आछ़िह।
दोर्राऐन पाह गोकुल लाह शोठाई आछ़िह।
तेईंयेह मेरोह निज़ खराब टानिह।
ओह राधिके तुहं जमुना रोह सोर काछ़ेह बेठिमेह आछ़ेह।
तेरोह कोन्या होरिह मांलाह च़ाफर्रादी साह।
तुहं होयो मांरे मुकसिह बेठिमेह लाह नाछ़ती।
मेरोह ज़िन्दगी बोरबाद फिरिह।
ओह राधिके तुहं जमुना रोह सोर काछ़ेह बेठिमेह आछ़ेह।
सऐबे मांलाह नाच़ाई देह।
कुने मांलाह गियु खांमेह लाह नेदेई देह।
मांलाह होई मिठोह लागदोस।
ओह राधिके तुहं जमुना रोह सोर काछ़ेह बेठिमेह आछ़ेह।
छ़ेल्डु पेर रोह बोलोह ज़िन्दगी रोह तांई बोलोह-बोलोह बाते होरिह।
छ़ेल्डु पेरेह आछ़तोह स्या दयारोह रोह भविष्य साह।
छ़ेल्डु पेर लाह लोडिह बेरे काऐ बोलोह बाते शिखियाओ।
तेनोर लाह बोलोह मांरे रोह फोरोक सोम्ज़ाओ।
छ़ेल्डु पेर लाह दोबर्रानो बिह ज़ुरुरिस, आई बेदान टानोह बिह ज़ुरुरिस।
छ़ेल्डु पेर लाह बोदिह मुटकान गाश नेबेज़नोह च़ाँनोह।
छ़ेल्डु पेर लाह पाक्का ज़ुर्राओह।
छ़ेल्डु पेर रोह सऐब ज़िद पुरोह नाटानो च़ाँनोह।
काज़ु-काज़ु सोर्रादी बेरे लोसनोह बिह ज़ुरुरी थाकदोस।
छ़ेल्डु पेर लाह मोबाइल इंटरनेट काह दुर ज़ागनो च़ाँनोह।
आई ज़ेत्रेह बिह ज़ुरुरी हुवेस आफुसिह साथ ज़ागिह देख्यानो च़ाँनोह।
ज़ेओ खेलनोह ज़ुरुरिस होत्योऐ शिखिनोह बिह ज़ुरुरिस।
बोलोह कोन्या होरिह ज़िन्दगी लाह सोवारदेस आई मांरे कोन्या होरिह बिगारदेस।
छ़ेल्डु पेर लाह आफरोह बोलिह बोलमेह शिख्याओह।
कुकुरा सिह पिशिह रोह गान लोसिह देहस।
एकह आयेक लाह दोश बेज़देस।
यांह कोन्या होरिह कासे लाऐ सोरोम नाछ़तोस।
आफलाह बोडबारी बोडोह नेता ज़ानिह थाकदेस।
संसद तांह कुश्ती रोह अखाडा फिरिस।
सऐब पार्टी रोह आफरोऐ रोबस।
बंन्दर रोह गान ब्रोच़काईदेस।
आफरोह ओकात दुनिया लाह देख्यादेस।
होयो देखिह महात्मा गांधी बिह रुदोह हुवेस।
आफरोह मुलुक रोह हालोत देखिह देह।
आज़ सोह बिह संसद केह बिते हुतांह।
कास – कास काह आफरोह गाछ़ोह बोच़्याऐन थाकनोह हुदोह।
सऐब पार्टी रोह एकह रुह स्या हालोत साह।
ज़ास लाह बिह शांओ बोवाल टानेस।
संसद तांह एकह खेल फिरिस।
ज़ेत्रेह बिह शांओ बोवाले मांचन मांईयेनस।
दुनिया तांह होयो शांई हांसती हुवेस।
नेता गिरिह रोह होयो कोमाल साह।
ऐह पोएले रोह गान नेता होरिह नांई।
ऐह तांह सऐब कुछ़ बिगरिस।
शेहरे च़ुटकाङ फीरिस, कुने बिह नाह ताह आछ़तोस आई नाह नाशतोस।
सऐब ठांऐ ऐखोह मोत रोह डोरस।
दुर शमशान केह दुऐ नेछ़ेकियेनस।
ईमरिह सोमोज़ आछ़ेन किह हालोत केतिग डोरनोह ज़ेओ हुवेस कोन।
दुर आट गाश किताह बानते चेल-पेह देखनोह आछ़ेन थियोह।
मुलुक गाडी होरिह होतेमांऐ नाशेन थियेह।
बोक्त बोलोह नांई आफुऐ सोभलान मांईनोह स्या।
होई दयारोह कोरोना रोहस, समझदारिये थाकनो स्यास।
नांह तांह बित केह फोटु टाङाई देह फुल-माला बेज़नोह फिरेस।
आफरोऐ गलतिये बेमोत मोरनोह फिरेस।
हांऊ डोरमेहं नांच़ाँई सुहं, बल्कि सोम्ज़िमे च़ाँई सुहं।
ज़ियुदोह थाकमेहं च़ाँई हुतांह आफरोऐ गोरे थाकेयोह।
परमेश्वर तामोर लाह नाशांह ताह, ज़िन्दगिये खोतोम फिरदोस।
राज़ा होरिह बिह तरसन मांईदेस, एकुम-एकुम सांस रोह तांई।
होई बाते कम सेहं कम त्रोन बिशोह पांच़ पुरानोस।
जी.ए.वी. हाई स्कूल कांगड़ा रोह नांओ,  खेलनो सिह शिखिमेहं रोह तांई दुर-दुर सेग मुशुर थियोह।
मांलाह आज़ बिह कोलाङ साह। होई स्कुल केह लाहौर रोह एम0 ए0 पास और गोल्ड मेडलिस्ट मांनुश थाकदो थियोह, सोह वाल रोब स्या आई बोदिह शिखुई थियोह। 
स्कुल केह होल रोह कोमरा केह एकह बोडोह बोर्ड थियोह, होतिज़ केह रतन लाल मिश्रा रोह सन् 1919 केह मेट्रिक केह सऐब काह फाशट आछ़िह कोन नांओ थियोह।
मिश्रा जी आफरोह च़ाल-च़ोलोन केह पाक्का मांनुश थियोह,  तिन रोह हाथ केह बेंत रोह डान्डा दयारोह थाकदो थियोह।
मिश्रा जी रोह स्कुल रोह छ़ेल्डु पेरेह तिन काह बानबात डोरदे थियेह। 
तिन रोह हाथ केह बेंत रोह शोठोह देखिह तांह तेनोर रोह खांक काह किछ़ेह बाते निनकिलदो थियोह।  
तेह एकुम बेरेह कुन छ़ेल्डु पेर रोह शिकेत मिश्रा जी काछ़ेह पोछ़ तांह, तेह तांह सोम्ज़ियो किह बाराह बेंत एकह हाथ केह आई बाराह बेंत आयेक स्या हाथ केह लागेस।
होई बाते बिह दिमांङस किह लोस्ती बेरेह सोह मिश्रा जी ओरु-पोरु नाशादोस, बानबात चेकदोस।
ज़ास लाह बिह तिन रोह हाथ काह मांर लागदो थियोह सोह हिगफुटेन सेग रुवेने थाकदो थियोह।
हाथ ऊशादो थियोह।
चेकमेहं तांह ओरिक्या गुरुज़ी होरिह बिह बानबात चेकदे थियेह
तेबिह सोह तांह बोदिये लोस्तो थियोह, आई तिन लाह प्रिंसिपल पेश टानदे थियेह।
ज़िला केह दोसवी रोह रिजेल्ट बिह सऐब काह हामेशा टोप गाश थाकदो थियोह।
बोरसात काह पिछ़ुह दोसवी स्या होर रोह खास क्लास लागदोह थियोह।
स्कुल रोह कॉम्प्लैक्स केह एकह मुलुक बोडोह सोर थियोह।
गोऐन रोह पानिह बोरिह थाकदोस।
होई सोर मांज़ार काह मुलुक डुगोह थियोह।
फिन्डरा बिलेह पाक्का साङ रोह बित थाकदो थियोह।
होतिग बाते फिरिह देह बिह काज़ुऐ होयो शुनोह नाछ़िह किह कुन मांनुश डुबानमांई कोन।
शायद होईये मिश्रा जी रोह फोर्राऐनो रोह सुबुत थियोह।
मांलाह होई बाते बोलनोह ज़ुरुरिस किह मिश्रा जी दियुसे होई सोर काछ़ेह दो चक्कर बेज़देह थियेह।
तिन रोह हाथ केह बेंत रोह शोठोह थाकदो थियोह, तिन काह डोरे तांह कुने बिह तिन काछ़ेह नाछ़तोह थियोह।
तेबिह छ़ेल्डु पेरेह तांह गोवामांडा खोटेन थाकदे थियेह।
स्यानो होरिह दिमांङ बोलदे साह किह लोडिह बेरेह छ़ेल्डु पेरेह गोवामांडा नोखोट तांह, तेह केत्रेह खोटसाह।
हांऊ होत्रेह दोश केह शिखिदोह थियोह।
मेरोह सऐब कोन्या होरिह मुकाह आङमांऐ बेशते थियेह।
हांऊ मोनीटर सेह बेशतोह थियोह सऐब काह पिछ़ाऐ। 
भूगोल शिख्यादो स्या गुरुज़ी मंडी शहर काह थियोह।
सोह बानबात शुकलोह आई अंग्रेजा होर रोह गान देखनोह आछ़तोह थियोह।
तिन रोह खास बाते होई थियोह, किह सोह वाल सादाङ मांनुश थियोह।
किह सोह आखरी केह क्लास बेज़दोह थियोह।
हिमांद सोह छ़ुबा लाईदो थियोह
आई आछ़ती सेह कुर्सी गाश बेशतो थियोह।
सोह वाल मांरे थियोह किज़ु बोल्ताह सोह छ़ेल्डु पेर लाह नांओ नागरिह देह आर्रादो थियोह।
ऐखोह सऐब लाऐ यांह फोच़ रोह रुहं स्या बोलेन पाह आर्रायादो थियोह।
सोह मिगराल लाई थाकदो थियोह।
शायद दोंकेक तिन रोह नोज़ोर केह कोमिह थियोह।
सऐबे छ़ेल्डु पेरेह होरिह लाईन केह बेशिह देह काम खोटेन देखनोह आछ़ेन थियेह।
शाबाश शाबाश” बोलेन पाह सोह तेनोर रोह कोपी होर केह सेन टानदो थियोह।
बिच़ारो गुरजी़ वाल सादाङ थियोह, तिनिये काज़ुऐ बिह कासे रोहवे कोपी निशिखुई।
काज़ु काज़ु बोल्दोस, “ यांह फोच़ रोह रुहं स्या साफ-साफ चेमाओ।”
छ़ेल्डु पेरे तिन रोह काम नोखोट देह थियेह।
भूगोल रोह कोपी रोह ज़ागा केह काज़ु हिन्दी रोह कोपी आङमांऐ ज़ागदे तेह काज़ु अंग्रज़ी रोह कोपी।
बोतोल स्या मांनुश बेठिह देह।
तेह ऊज़िह देह आनोऐ फिरिह।
किज़ु बोगन लाह बोदलाम टानेन सेह।
योह हारमज़ादी तामोर रोह टेक्से तांह देश च़ोलेनस।
आमोरिह नुज़ुट तांह देश केह आकाल नाशेस।
ज़ुटदे स्या होर लाह तांह सऐब काह बोडोह ईनाम पोरनोह चाँनोह।
तेनोर रोह तांह ज़ागा-ज़ागा केह पुतला खोराह टानोह च़ाँनोह।
बॉलीवुडे आई एकह हीरोह लाह खोयांनमांई।
हीरोह सुशांत राजपूत फांसी नाशिह मोरिह।
सोह वाल बोलोह मांनुश थियोह।
तिनिये वाल बोलोह फिल्म होरिह ज़ुर्राई थियोह।
सोह वाल शांरे ऊश्टोह हीरोह थियोह।
तिन लाह डिप्रेशन बोदिह फिरिह थियोह।
तिनिये आपने आप लाह फांसी बेज़िह।
पंखा केह फांसी नाशिह मोरिह सोह मांनुश।
कांडोह गाश थाकदो स्या गांधी बाबा कांशीराम।
सऐब बाते केह वाल ओबोल मांनुश।
आफरोह क्रांतिकारी रचना होर काह 
बाबा कांशीराम ज़ेओ मांनुश किने नोपोरदो।
बानबात शारे फुल दयारोह होयो फुल निखिलदोस।
याह कोन्या होरिह आज़ादी रोह सुख आसान बाते नाथाकदोस।
बिना कुर्बानिये होयो दयारोह देखनोह नाछ़तोस।
सरोजनी नायडुऐ बुलबुल-ए- हिमाचल लाह
टिकट बिह तेनोर रोह नांओ गाश च़ोलिह।
बिना बागुर रोह तांह केलमांङ बोट रोह ब्रारच़ोह बिह निहिलदोस।
बाबा कांशीराम ज़ेओ मांनुश---
ज़ेल केह पुरोह नोऊ बोराश बित्याई।
मुलुक कुर्बानी होरिह देई, तेबिह नाहारुई।
आज़ादी रोह झान्डा आफरोह हाथे बेज़िह देह।
आज़ादी रोह मांनुशा होर लाह कुने बिह निबिसरिदेस।
बाबा कांशीराम ज़ेओ मांनुश.......
बाबा काशी राम तामोर रोह हिमाचल रोह शानस।
चेमांई-चेमांई देह तिनिये सऐबे मांनुशा होर रोह आंखिह खोल्या।
बिना तेले दियोङ खोरिच़ नोज़ोलदोस।
बाबा कांशीराम ज़ेओ मांनुश।
वॉर्डर गाश चीनी सेना रोह पोलटोन हर सिह वाल ताकरा लोराई फिरिह देह।
भारत रोह सेनाऐ बिह ताकरा ज़ोबाब देनोस।
तेनोर रोह दुई बिशे पांच़ सेनिका होरिह मोरिह देह।
तामोर रोह स्या बिश सैनिका होरिह शहीद फिरिह देह।
दयारो मांरे फिरिस।
तिन्छ़े काज़ु बिह लोराई फिरिह सोकदोह स्या।
मुलुक बोराश काह पिछ़ुह होयो फिरेनस।
बिशोह एकह बोराश रोह ऊम्बुर स्या हमीरपुर रोह एकह सैनिक बिह शहीद फिरिह देह।
तिन रोह देह संस्कार पुरोह राजकीय सम्माने फिरोस।
सोह सोदा अमर थाके कोन नारा होरिह बेज़िन थियेह।
मिल्ट्री रोह मांनुशा होरिह ऐह ठुर्राईयेन थियेह।
हिमाचल लाह अलर्ट टानिस।
आज़ अंतर्राष्ट्रीय योग दिवस।
होई पुरोह सोंसार लाह भारत रोहे मेहरबानिस।
योगा टानोह आई बिमारी होर काह दुर थाकोह।
सेहत लाह ठीक ज़ागमे रोह सऐब काह बोडिया तोरिकास।
होज़ रोहवे बारे केह आज़ मेरोह एकह रचना एच एम टी वी चैनल गाश आछ़तो स्यास।
आज़ सूर्य ग्रहण बिह साह।
होई ग्रोह मुलुक मांनुशा होर गाश बोलोह नाछ़तो स्या।
होज़ लाह आंखिह केह किछ़ेह नेबेज़िह शातांह ठीक नाथाकदोस।
एकुम बेरे नुकसान बिह फिरदोस।
फिल्टर बेज़िह देह शांई सोकदे।
साल पोएले हांऊ कर्नाटक मैंगलोर केह होईये होटोल वसंत महल केह थाकदो थियोह।
होत्रेह मेईंयेह आई जानेक नाटानिह थियोह।
आज़ 34 साल काह पिछ़ुह हांऊ ईन्छ़े दुबारा आछ़िह सुहं, मांलाह वाल बोलोह ज़ानोह आछ़ेनस।
ईन्छ़े मांलाह बानबात कोलाङ होरिह आछ़ेनस।
होसो दयारो केह तांह हांऊ बानबात बेज़िह थियोह।
काताई सीरियस हालोत केह थियोह, होईये होटोल स्या होरिये मेरोह सहायता टानिह थियोह।
ऑपरेशन रोह तांईये कॉमत हास्पिटल केह भर्ती टानिह देह। 
मांलाह बानबात शांई देह आई ऐसा ठीक फिरिह पिछ़ुह एयरपोर्ट पोछ़ाई थियोह।
मुम्बई लाह फ्लाईट, होतिन्छ़े काह दिल्ली आई कुल्लू रोह फ्लाईट रोह टिकाट रोह तांम-ज़ाम टानिह देई देह।
होई होटोल सिटी सैंटर मॉल मैंगलोर रोह सोमने साह।
ईन्छ़े काह सोमोन्द्राङ दोश किलोमीटर दुरस।
सऐब बोलोह पणम्बर सी0 सोमोन्द्राङ साह।
होई अरब सागर केह साह।
नशा मांनुश लाह बोरबाद टानिह बेज़दोस।
ज़िन काह पोलठी आछ़नो बिह मुश्किल फिरदोस।
नशा टानदो स्या मांनुश हवा केह थाकदोस, तेबिह दिमांङ बाते तांह होईयेस किह सोह बुरिह तोराऐ नशा रोह किच़र केह फोसतोस।
नशा टानदो स्या मांनुश रोह खिसोह बिह खाली फिरदोस।
आई डेह बिह छ़ेकिदोस।
नशा रोह धंधा काह तुमोरिह दुर थाकोह।
नाह तांह पुलिस रोह डंडा बोच़िह नोबोल सोह।
नशा तामोर रोह सऐब काह बोडोह दुश्मोनस।
आई ईज़ रोह ईलाज़ बिह लाईलाज साह।
नशा तामोर रोह ज़िन्दगी लाह नोरोक ज़ुर्रादोस।
ड्रग्से डेह लाह नुकसान टान्यादोस।  
तिज़ काह दुर थाकोह आई बोच़िह थाकोह।
ड्रग्स तामोर रोह ज़िन्दगी लाह बोरबाद टानमे लाह मुलुक ताकोत स्यास।
चीनी माल रोह विरोद टानोह।
कियाह चौमिन शोठाई बोल सेयाह?
आमोर सेह एकह पोलटाङ रेन बेज़।
काज़ुऐ मोमो खांई नोबोल सोह।
बाकबास तांह सऐबे टानेस।
तेबिह खोटदे एक्या-एक्या,
सऐबे खोटिह देख्यांता, तेह ज़ानसिह।
होकिकत केह होत्रोह आसान नांई।
केतिग मांनुशा सोस्ता च़िनी सिह मोबाइल शोठाई बोलेस।
आज़ कालिह तांह फिन्डरा बिलेह आम होर रोह सिज़न लागिस।
च़ाँतांह खोह याह आचार बेज़तांह  बिह।
कमाले, कमालस।
तेबिह नाज़ रोह मुकाबला केह मांनुशा होरिह तांह कमस।
किज़ु बोल्तांह दिल्ली सिह हिमाचल काह यूपी – बिहार रोह लाखो कामांईया होरिह ठुर्राई देह।
होई बाते रोह असर सऐब च़िज़ा गाश देखनोह आछ़ेस।
ऐह शायद तेनोरिह काज़ुऐ बिह पोलठी ईन्छ़े नाछ़ाह।
तेनोर सिह काज़ुऐ बिह बोलोह निफरिह।
ऐक्या तांह बात केह मोरिह देह।
कईयों लाह तांह हजारों किलोमीटर पैदल नाशनोह फिरिह देह।
बाबा रामदेवे कोरोना रोह दोवाई ज़ुर्राई देह।
ऐह कोरोना काह कुने बिह मांनुश तरपान मांईयेन नोमोरेस।
बाबाजिये दिमांङे बानबात बोलोह काम खोटिस।
सऐबे दुनिया रोह मुहं प्याशो देखनोह आछ़ेनस।
ऐह फोल-फ्रुट रोह सीज़न शुरु फिरिस।
कुल्लु रोह सैंटरोज़ा प्लम तांह सऐब लाऐ बानबात पोसोन्द आछ़ेनस।
नब्बे रुप्या किलो बिकेनस।
बुरेहाल लुट मांचान मांईस।
ईज़ काह पिछ़ुह तांह बाज़ार केह आडु सेह खुमानी आछ़ेस।
जुलाई केह तांह सेओ बिह आछ़ेस।
सोह बिह मैहंगाऐ बिकेस।
कामांईया होरिह बिह नोपोरेनस।
सऐबे यू0 पी0 बिहार ठुर्राई देह।
ऐह मोज़ा काटयाऐ थाकोह।
हिमाचल स्या होर लाह काम खोटनोह रोह आदोत साह।
निठला रोह रुह स्या होरिह, बेशिह-बेशिह खानोह शिखिस।
ऐह बुआ रोह कोलाङ आछ़ेस।
किह पोतांह इस साल फोल-फ्रुटा रोह सिज़ान दिमांङ नाथाकाह।
मोनसुन बिह आछ़तो स्यास।
एकह बिलेह कोरोना रोह डोरस, मांनुशा नाशतांह बिह किन नाशेस।
फिन्डेरी बिलेह काह बात बंद ज़ानोह आछ़ेनस।
राज़ा हुनस याह साऊकार सऐबे मोज़बुर फिरिह देह।
डीजल तांह पेट्रोल काह बिह मेहंगा फिरिह देह।
ऐह युहं बिह आफरोह अकड देख्याऐस।
पेट्रोल आछ़िह देह होज़ पाट।
बिच़ारो पोतांह नुदोह किह-कियाह सेहन टानेस।
पेट्रोल रोह ईज़ित लाह डीज़ले मांटी केह मिशांई।
सियुने केह बिह पेट्रोल नुसुन्च़ि हुवेस।
आगाश काह तोल बानते शोरिह नाशेस।
याह पेट्रोल रोह कोन्या होरिह कास लाह पोताह थियोह।
एकह दयार दयारो बोदलियेस।
पेट्रोल पंप होर गाश घोमोन्ड देख्यादो थियोह पेट्रोल।
डीज़ले तिन रोह घोमोन्ड लाह ऊतार्राइ देह।
डीज़ल तांह ज़ानेन थियोह किह तिन लाह ऑस्कर ईनाम पोरेस कोन।
लहंगा लाविह देह भंगड़ा टानेन थियोह।
ऑथर्ज़ गिल्ड ऑफ हिमाचल कुल्लू चैप्टर प्रेजिडेंट दीपक कुल्लुवी ने दिल्ली के एच.एम.टी.वी लाईव चैनल खास राज कुमार रत्नेश काह हिमाचली पहाड़ी भाषा रोह रचना होर रोह आई गेत होर लाह आफरोह चैनल गाश देख्यासुहं कोन बाते ज़ागिह थियोह। 
तेनोरिह बिह सोह बाते काह राज़िह फिरिह थियेह।  
एकह जुलाई 2020 काह होज़ रोह प्रोग्राम एच.एम.टी.वी लाईव रोह साहित्य चैनल गाश शुरु फिरेस।
तेनोर रोह साहित्य चैनल हिमाचली पहाड़ी भाषा रोह साथ-साथ क्षेत्रीय भाषा होर रोह रचना होरिह आई गेत होर लाह बिह देख्याऐस। 
शुरु-शुरु केह होई सोप्तांह केह दुई दयार बुधाराङ सिह तोवार तांज़ु देख्यासाह।
होई हिमाचल रोह मांनुशा होर रोह तांईये आई हिमाचली पहाड़ी भाषा रोह तांईये एकह ऐतिहासिक फैसला साह। 
होई ऐतिहासिक फैसला काह ऑथर्ज़ गिल्ड रोह अलावा साहित्यिक प्रतिश्रुति सिह संस्कृति लोक मंच दीपकुमुद सुर संगम संगीत क्लब रोह साहित्यकारा, 
लेखक सिह कलाकार बानबात ख़ुसिये साह, आई राजकुमार रत्नेश जी रोह मेहरबानी साह।
ऑथर्ज़ गिल्ड रोह संस्थापक अध्यक्ष जयदेव विद्रोहिये ज़िह सुन्च़िह थियोह
पहाड़ी भाषा रोह प्रोच़ार- प्रोसार रोह तिज़ बिलेह होई एकह वाल बोलोह काम खोटिस।
चीनी ऐप टिक टॉक पर बैन बेज़िह देह।
होई मोदी रोह बोलोह फेसला टानिस।
चीन लाह मुलुक नुकसान फिरिह देह।
ज़िह खोटिस तिज़ लाह बुकतानो फिरेस।
होई चीन कासे रोहवे सगा नुदोह।
युहं कोरोना तांह पुरोह हिमाचल केह प्राशांईस।
युहं तांह एकदमे फेलान मांईयेन साह।
दयारोह बोलोह नांई।
सरकार लाह होज़ रोह बारे केह सुन्च़िनो च़ाँनोह।
नाह तांह सऐब बोरबाद फिरेस।
उत्तर प्रदेश, बिहार काह काम खोटदे स्या कामांईया होरिह कोरोना रोह टेस्ट नाटानिह देह ऐखोह आछ़ेन साह।
आई तेह बोदिह बाग तेनोरिये कोरोना पॉजिटिव निकलेन साह।
ऐनोर लाह रोक्यानो च़ाँनोह।
ऐनोर लाह होयो छ़ार्रानोह बोलोह नांई।
हिमाचल बोरबाद फिरेस।
मांलाह विश्वासे निफरेनस किह सुशांत राजपूत फांसी नाशिह मोरिह कोन।
युहं तांह कुने तिन लाह पाक्का मांरिह देह।
रियाऐ तिन लाह दोखा देई देह।
होतिग शांरे कलाकार लाह मांरिह बेज़िह देह।
तेनोर लाह कुने बोच़ाई नोबोलेस, आज़ नुवांह तांह कले ज़ुरुर पकर्रान मांईयेस।
हिमाचल ऐह हिमाचल ज़ेओ नाथाकिस। 
युहं तांह यू0पी0 बिहार ज़ेओ फिरिस।
ईन्छ़े बिह होतिन्छ़े रोह गाने क्राईम फिरेनस।
गैंगरेप बिह ईन्छ़े शुरु फिरिस।
ईज़ित लाह मांटी केह मिशांऐनस।
हिमाचल रोह सादाङ मांनुशा होरिह लाज़ाई बेपोलदा फिरिह साह।
युहं होकिकोत बातेस, सादाङ थाकनोह रोह नाज़ाऐज़ फायदा तोल्याऐनस।
युहं दोरती गाश ऐह प्रलय काल शुरु फिरेनस।
देव घाटी ऐह दानव घाटी फिरेस।
शिव शंकर रोह तांडव लीला डोरनोह ज़ेओ ऊतपात टानेस।
आम रोह बोट गाश एकह सुरीली नांओ सेह प्याच़ थाकदी थिह। 
तेसे होसो बोट केह वाल शारे वाह ज़ुर्राई थियोह।
होतिज़ केह तेस रोह लोडेह-लोडेह छ़ेल्डु पेरेह थाकदे थियेह।
सोह छ़ेल्डु पेरेह आई ऊडानमांई नाज़ानदे थियेह। 
होज़ रोह तांई सुरीली तेनोरिह सऐब लाह खांऊ आनेन देंदिह थिह।
एकह दयार ज़ेत्रेह बानबात गोऐन लागेन थियोह।
तेत्रेह सुरीली रोह छ़ेल्डु पेर लाह बानबात बोख लागोस।
छ़ेल्डु पेरेह बानबात ज़ोरिये रुवाईयेन पाह ताकलाईयेन थियेह। 
सुरीली लाह आफरोह छ़ेल्डु पेर लाह रुवाईयेन देखिह देह पाप कोल्याईनो आओस।
सोह तेनोर लाह चुप टानानोह रोह कोश-पिश टानेन थिह
तेबिह सोह छ़ेल्डु पेरेह बोखे तारपान मांईयेन थियेह
तेनोरिह च़ुटकाङ निफरेन थियेह।
सुरीली सुन्च़ियेन थिह, होतिग गोऐन लागदोह किह खांऊ किन काह लोरिह आनु।
आई तेह खांऊ नानतांह, छ़ेल्डु पेरेह बोखेह मोरेस।
मुलुक सुन्च़िह देह सोह सुरीली तिन्छ़े काह ऊडान मांईदे, पंडित जी रोह गोरे नाठिस।
पंडित ज़िऐ प्रसाद केह पोरुन च़ाओल, दाल आई फोल-फ्रोट लाह ब्रान्डा केह ज़ागिह थियोह। 
प्याच़े देखिह आई छ़ेल्डु पेर रोह तांई आफरोह खांक केह मुलुक च़ाओल बोर्राई देह 
तिन्छ़े काह फाटक काह ऊडानमांई ठुरिस।
आफरोह वांह केह पोछ़िह पिछ़ुह प्यांच़े सऐब छ़ेल्डु पेर लाह च़ाओल रोह दान खांमेह देनोस।
छ़ेल्डु पेरेह रोह पेट बोरियोस, तेह तेनोरिह सऐबे च़ुटकाङ फिरेस आई आफोर मांज़ खेलियेन थियेह।
दिवाली केह मिशांऊन रोङाग पोरदोस।
बोह स्या मिठाई खांमेह देन्देस।
ऐह किछ़ेह दीन दोरोम नाथाकिस।
बेकार पटाका होरिह थाकदोस।
तूड़ी का ट्रक आए तो तूड़ी क्रय कर लेना जी! 
आई साच़ काह पिछ़ुह गोरु लाह पानिह पियाऐ।
सेमच़ेन लाह टेम-टेम गाश पानिह सिह खोर देनोह च़ानोह तेह पाह सोह तेनोर लाह ब्याज़ नालागदोस।
गोरु गोरोम फिरिस। 
डाक्टर लाह फोन टानिह आर्राई देह सुआ बेज़नोह बेज़ोह।
गोरोम च़िज़ा मिदियोह
केले रोह पाथराङा आनिह देह गोरु लाह खानोह दियोह। 
इंजैक्शन के पश्चात् सह ठीक रहते हैं। 
तेह सऐब ठीक फिरेस।
गोरु लाह सुआ बेज़िस। 
कियाह होई पिशिह पालतु साह? 
होई कुकुर बिह पालतू साह? 
नुवांह होई सऐब ज़ानबोरा आज़ाद साह। 
आफोरिये ईन्छ़े आछ़िह देह, ईन्छ़े थाकेनस।
कियाह होई कुकुर होई पिशिह होर लाह किछ़ेह नाटानदोवा? 
नुवांह! ऐनोरिह सऐबे मिलान मांऊविह एकेह थाकदेस।
मेरोह गोरुऐ बाछ़रु ज़ागिह। 
ऐह दामां होर रोह किछ़ेह काम नाथाकिस। 
बाते होयो बिह नुवांह। 
शहर होर काह दुर-दुर देश होर केह ईमरिह बिह दामां होरिये डोखरोह केह हाल खोटदेस।
दिमांङ बाते तांह होईस किह होई ज़ोमाना रोह मांनुशा होरिह डोखरोह रोह काम होरिह ऐह नोखोटदेस। 
तेनोरिह तांह ऐखोह गाडी होर केह रिटनोह सिह फेशन केह थाकनो तेनोर लाह बोलोह लागदोस।
देश केह आबादी बोदियेन नाशेनस। डोखरोह होरिह बिकेनस। 
ज़िन डोखरोह बोदेह थियेह, होतिन्छ़े कंकरीट रोह मेहल खोराह टानिस। 
ईज़िये तांह तामोर रोह पर्यावरण गाश वामांङ असर फिरेनस।
मोसोम बोदलियेनस।
बादल फाटन मांइयेनस।
तेह तांह नोऊवोह पीढ़ी रोह मांनुशा रोह होज़ बिलेह दयाने नोनठेनस।                     
होज़ रोह कुसुरवार बिह तांह तामोरिये सिह
ज़ुनिये आफरोह आगुविह रोह धरोहर होर लाह बिसरी देह नोऊवोह ज़ागा केह थाकनोह तेनोर लाह पोसोन्द आछ़तोस।
आज़ हांऊ धर्मशाला केह एकह नृत्य अकादमी केह नाशिह देह
आई छ़ेल्डु पेर सिह बेठिह, ज़िह होतिन्छ़े नाच़नोह शिखियेन थियेह।
सोह छ़ेल्डु पेर सिह हांऊ बाते बाताई, तेह मांलाह पोताह लागिह किह तेनोरिह हिन्दी सिह अंग्रेज़ी भाषा बोल्देस आई सोम्ज़िदेस। 
पहाड़ी सिह काँगड़ी भाषा तांह तेनोर लाह आछ़मेह नाछ़तोस।
ऐकुम बेरे होयोऐ थाकतांह तेह आछ़तोह स्या दयारोह केह तामोर रोह लोकोल भाषा रोह तांई युहं एकह मुलुक खतरा रोह बातेस।
होई बोलोह बाते नांई।
अर्जुन शादुई मुलुक देर सेग सुतिह थाकिह देह।
ज़ेत्रेह सोह ऊज़ियोस तेत्रेह तांह सांनुविह थियोह।
सोह ऊज़िह देह ऊछ़ान केह बेशोस आई आयेक काम रोह बारे केह सुन्च़ियेन थियोह।
कुब्जां मालिने तिन लाह सुन्च़ियेन देखिह देह बोलोस, तुहं कियाह सुन्च़ियेन सेह, हरिदोवार हांऊ बिह नाशमेह सुहं। 
मेरोह नुकुर रोह बिह स्वर्गवास फिरिस।
होज़ रोह तांई तुहं ईन्छ़े थाक।
तिज़ काह पिछ़ुह हरिदोवर साथे नाशुगे।
होतिन्छ़े थाकनोह रोह बाते शुनिह देह सोह वाल खुश फिरोस
किज़ु बोल्तांह ऐह किह नाह किह बाहानाऐ सोनकेसी सेह बेठिह सिह कोन।
आयेक दयार दोथिह ज़ेत्रेह अर्जुन ऊज़ियोस तेह कुब्जां बागिच़ा काह छ़ाटोह केह फुल गारिह आनेन थिह।
तेसे छ़ाटोह बिते ज़ागोस, आई फुल रोह माला ज़ुर्राऐन थिह। 
आई सांच़ काह पिछ़ुह तांह तेसे एकह माला तेयार टानोस।
तेह तेसे अर्जुन लाह बोलोस, किह फाटाफाट नांई दोविह आऐ। 
तिज़ सेग सोह होई हार लाह सोनकेसी काछ़ेह पोछ़ाई आसुहं कोन।
होतिग बोलिह सोह सोनकेसी रोह मेहल केह नाठिस।
ऐह तांह अर्जुन लाह पुरोह विश्वास फिरोस 
किह दिमांङे सोनकेसी रोहवे मांलकिन साह।
सोह होयो सुन्च़ियेन पाह नाईमेहं नाठोस किह 
ऐह मांलाह सोनकेसी सेह बेठिमेह रोह मोका ऐस काह पोरेस।
कुब्जां मालिन सोनकेसी लाह दयारोह हार काह तोल्यादी थिह। 
आज़ बिह तेसे तराजू रोह एकह पलड़ा केह हार ज़ागोस आई आयेक पलड़ा केह सोनकेसी बेशिस।
सोह बेशती सेह पलडा बिह बेशोस। 
आज़ फुला रोह भार कम निकलोस आई सोनकेसी रोह भार स्या बोडियोस।
होयो देखिह देह कुब्जा डोरिस आई सोनकेसीये आफरोह ज़ादु रोह सोते ज़ानस किह अर्जुन बजरकोप राज्य केह पोछ़िस।
तेस लाह होई बिह पोताह लागिह थियोह किह सोह होईये मालिन रोह गोरे साह कोन। 
सोह हांसेन पाह पोलडा काह निकलोस। 
तिनिये मालिन गाश होई सऐब गुप्त बाते होरिह प्रोप्ते टानोस।
आयेक दयार तांदु अर्जुन दोथिये ऊज़ीई देह 
नाईमेह लाह कुवांङ काछ़ेह नाठोस।
ज़ेत्रेह सोह नाई देह वापिस आओस
तेह कुब्जां मालिन बागिच़ा काह फुल होर रोह छ़ाटोह गिनुविह आछ़ेन थिह।
तेसे छ़ाटोह लाह बिते ज़ागिह देह अर्जुन लाह बोलोस, हांऊ ईमरिह आछ़सुह होयो बोलिह सोह बाऐ नाठिस।
तेस रोह बाऐ नाशती सेह अर्जुने फुल होर रोह हार ज़ुर्रानोह शुरु टानोस। 
ज़ेत्रेह सोह पोलठी आईस तेह सोह हार लाह देखिह देह बिशादिस
किज़ु बोल्तांह सोह हार वाल शांरे फिरिह थियोह।
तुहं हार मुलुक शांरे ज़ुर्रादोह सेह। 
कुब्जांऐ हार लाह हाथ केह ज़ागिह देह बोलोस।
हार ज़ुर्रानोह मेईंयेह आफरोह मालिन काह शिखिह देह, “तेस रोह मोन ज़ागमेह रोह तांईये अर्जुने होयो बोलोस, आई ऊज़िह देह बागिच़ा केह नाठोस।
कुब्जांऐ हार मांगोस आई सोनकेसी रोह मेहल केह नाठिस। 
मेहल केह पोछ़िह देह हार तराज़ु केह ज़ागोस। 
तेह आयेक स्या तराज़ु केह सोनकेसी बेशिस।
आज़ बिह तेस रोह भार होतिगे थियोह
ज़ेतिग पोएले थियोह।
सोनकेसीऐ पोलडा काह निकलिह देह हार लाह तोल्याई  पोलटाऐन – पोलटाऐन पाह शांओस।
तेस लाह होयो खोटेन देखिह देह कुब्जांऐ फाटाक काह बोलोस, किह आज़ होई हार तिनिये नुवांह, बल्कि तेस रोह पाऊनोह आमनिये ज़ुर्राई थियोह।
‘वाह! होई हार तांह बानबात शांरे ज़ुर्राईस।
तुहं आंमनी लाह बिह साथ आन तांह केतिग बोलोह थियोह।
होज़ रोह बाहानाऐ होई हार लाह ज़ुर्रादी सेह रोह दोरशोन बिह टानोह थियोह।
सोनकेसिऐ हार रोह तारिफ टानेन पाह बोलोस।
कुब्जांऐ ज़ोबाब देनोस, सोह मुलुक बुढी फिरिस।
ईन्छ़े आनेन सेग राट फिरनोह थियोह, होज़ रोह तांई तेस लाह गोरे शोठाई देह।”
‘ठीक! काले तेस लाह गिनिह आछ़ेह। सोनकेसिऐ तेस लाह ङऱे बोलोस,  तेस रोह बाते शुनिह देह कुब्जा डोरिस। 
आई बोलोस, राजकुमारी जी! सोह मुलुक बुढिस।
ईन्छ़े सेग केयोह आछ़ेस?”
तुहं तांह ज़ोवान नियाह? 
किह बिह टान तांऊ लाह तेस लाह ईन्छ़े आनोऐ हुवेस। 
हांऊ तेस लाह शांमेह च़ाँई सुहं।
तेह हार लाह दुबारा शांई देह बोल्मेह लागिस, वाह! केतिग शांरे, केतिग प्यारा हार साह।
काले किह बिह टानिह तेस लाह गिनिऐ आछ़ेह, नाह तांह हांऊ तांऊ लाह सोज़ाह दिसुहं।
सोनकेसी रोह बाते शुनिह देह कुब्जां होईये सुन्च़ियेन पाह गोरे नाठिस किह ऐह हांऊ राजकुमारी रोह सोमने आमनी लाह केयोह पेश टानुह।
ठीकस, हांऊ अर्जुन लाह बुढी आमनी ज़ुर्राई देह निसुहं। 
ऐकुम बेरेह भेद खुलिह तांह तेह राजकुमारी तिन लाह दिमांङे पोसोन्द टानेस।
बोडोह मुश्किले माली पोरिस, सोह बिह मुकाह खोसिह बेज़ेस, होईये दुखे आयेक दयार तांदु दोथिये कुब्जांऐ अर्जुनलाह देनिह पेर रोह गाछ़ोह लायाई देह बुढी रोह गान ज़ुर्राओस।
आज़ बिह फुल होर रोह हार अर्जुने ज़ुर्राई थियोह।
हार लाह हाथ केह गिनुई आई अर्जुन लाह बुढी ज़ुर्राई सोह उदास मोने नाठिस।
सोह ज़ानदी थिस किह राजकुमारी मुलुक च़ालाकस, सोह अर्जुन लाह पाक्का रोईयेस।
सोह होयो सुन्च़ियेन पाह मांरे मोने नाठिस। 
तेह सोह सोनकेसी रोह मेहल केह पोछ़िस।
सोनकेसिये अर्जुन लाह फाटाक काह रोईयोस।
तेसे कुब्जां लाह बोलोस,  आज़ तेरोह आमनी मुकाछ़े थाकेस।
हांऊ आज़ ऐसे मुलुक बाते बाताईमे सुहं।
तुह ज़ेत्रेह काले आछ़से तेह ऐस लाह गिनिह नाशेह।
ज़िह बाते रोह कुब्जां लाह डोर थियोह,  होसोऐ फिरोस।
तेबिह सोह किह खोटिह बोल्दी थिस।
अर्जुन लाह होतिन्छ़े शोठाई देह सोह दुखे गोरे आईस।
कुब्जां गोरे ठुरिह काह पिछ़ुह सोनकेसिये अर्जुन रोह भेष लाह गारोस आई तिन लाह नायाई देह नोऊवोह युवराज रोह गाछ़ोह लाईनोह बेज़ोस।
अर्जुन नोऊवोह गाछ़ोह लाई देह युवराज फिरोस।
होयो अर्जुन सिह सोनकेसी सियुने काह निकलिह देह होकिकत केह बेठियेसाह
आई होसो मेहल केह खुसिये थाकेन थियेह।
तेह होयोए अर्जुन लाह खोसिह काह पिछ़ुह कुब्जां ङारे मोरेन थिह। 
सोह दयारोह अर्जुन लाह सोनकेसी काछ़ेह खोराह देखिह देह ज़ोलास मांईदी थिस।
होयोऐ ज़ोलास मांईनोह रोह कोरचाते, एकह दयार तेसे सऐब बाते राजा बजरकोप लाह बोलोस।
होई बाते शुनिह देह राज़ा लाह ङार आओस। 
तिनिये आफरोह सेनापति लाह हुकुम देनोस किह सोह सैनिका होर लाह गोनुई देह सोनकेसी रोह मेहल केह नाशिह देह तेस लाह आई अर्जुन लाह मांरिह बेज़ बोलोस।
हुकुम रोह मुताबिक सेनापति सिपाई होर लाह गिनुई देह मेहल केह नाठोस। 
तिनिये मेहल रोह फिन्डेरी नाकाबोंदी टानोस,  तेबिह तिन लाह बिते नाशनो रोह हिमोत निफरोस।
सोनकेसिये ज़ेत्रेह मेहल रोह बाऐ सिपाई होर रोह घेरा देखोस, तेह सऐब बाते सोमज़िस। तेसे सऐब बाते अर्जुन लाह बोलोस।
होई बाते शुनिह देह अर्जुन हांसेन थियोह। 
तिन लाह होयोह हांसेन देखिह देह सोह बिशादियेन पाह तिन लाह बोलोस?  
ऐह होई सेनिका मेहल लाह नाश-काश टानिह बेज़ेस। 
दिमांङे मेरोह बुआ रोह ङार होयोऐ साह।
अर्जुन परेशान फिरोस। 
तिनिये बित केह टांङयाऊन त्रोवाल लाह गारिह देह बाऐ नाठोस।
सोनकेसिये तिन लाह रोक्याऐन पाह बोलोस,  पागल तांह निफरियाह, होतिग बोडोह सेना होर रोह सोमने तुहं ऐखले किह खोटिह बोलसेह?
तिनिये किछ़ेह ज़ोवाब नेदेनोस। 
तिन रोह मुहं रातोह फिरोस। डेह बिह गोरोम फिरेन थियोह। 
तिज़ रोह तापे मेहल बिह गोरोम फिरेन थियोह।
होयो देखिह देह सोनकेसी डोरिस आई च़ुटकाङ बिते नाशिह देह पोलोङ गाश ब्रिन नाठिस।
ज़ेत्रेह अर्जुने मेहल काह बाऐ कोदोम ज़ागोस, तेह सोह पुरोह जोश केह थियोह।
तेह तिन रोह डेह बोडियेन थियोह। 
तिज़ मांज़ काह सोह छत्तीस ईच़ ऊश्टो आई बिशोह च़ार ईच मोटोह फिरोस।
ज़ेत्रेह सोनकेसिये तिन लाह देखोस, तेसे डोरिह देह आफरोह आँखिह बोन्द टानोस।
अर्जुने सिपाई होर लाह आफरोह बोडोह खुडिये ज़ेकिह बेज़ोस।
होयो देखिह देह सेनापति बोच़ुन सिपाई होर लाह गिनुई देह तिन्छ़े काह ठुरोस आई राज़ा लाह सऐब बाते बोलोस।
होयो ज़ानिह देह बजरकोप बिशादी देह सुन्च़ियेन थियोह
युहं होयो कुन तकरा मांनुशस। 
सोह फिन्डेरी बिलेह तिन रोह बारे केह पोताह टानेन थियोह।
ज़िन बिह शांदोस, होतिन्छ़े काह दुखे पोरदोह थियोह
ओन्त केह तिन रोह नोज़ोर पाँडवो होर गाश नाठोस।
ऐह तिन लाह पुरोह विश्वास फिरोस किह होई ज़ुन कुन बिह साह, पाँडव होर मांज़ काऐ साह। 
ईन लाह होयो बोस केह टानोह बोडोह मुश्किलस। 
तेह सोह योजना ज़ुर्राऐन थियोह।
ज़ेत्रेह सऐब सेना होरिह ठुर्राई साह तेह अर्जुन आफरोह ओसली रुह केह आओस। 
आई बिते पोछ़िह देह सोनकेसी काछ़ेह बेशोस।
सोनकेसी मोने-मोन वाल खुश फिरिस किह तेसे वामांङ मांनुश लाह बेदान नाटानिह। 
दिमांङे पाँडव ताकोत स्या होरिह साह।
होई बाते रोह एकह होप्ता काह पिछ़ुह अर्जुन रोह नांओ केह राज़ा बजरकोप रोह एकह च़िठी आओस। 
तिज़ केह चेमांई थियोह, हांऊ तेरोह बहादुरी रोह ईम्तियान मांगमेह च़ाँई सुहं। 
दिमांङे तांऊ केह मुलुक हिमोत साह। 
होईये खुसिये मेईंयेह एकह बोज़ ज़ागिस, ईज़ केह तांऊ लह आछ़नोऐ स्यास। 
ओरछ़े मांलाह दोरशोन देई देह मांलाह दोन्या टाने।
सोनकेसिये ज़ेत्रेह च़िठिह शिखियोस, तेह तेस लाह मुलुक खुश फिरनोह आओस। 
तेह अर्जुन बजरकोप रोह बोज़ केह शामिल फिरमेह कोन नाठोस।
ज़ेत्रेह सोह राजमहल केह पोछ़ोस, तेह राज़ाऐ बानबात आदोरे तिन लाह सोवागोत टानोस।
खांऊ खांई काह पिछ़ुह बजरकोपे तिन लाह मेहल केह कोमरा होरिह देख्यामेह लाह नियोस। 
मुलुक कोमरा हरिह देख्याई काह पिछ़ुह सोह अर्जुन लाह एकह लोडोह कोमरा काछ़ेह नियोस। 
अर्जुन बिह तिन रोह पिछ़ाऐ बिते नाठोस। 
राज़ाऐ तिन लाह बोलोस, होई कोमरा आमोर रोह क्रिगरा होरिये ज़ुर्राईस। 
युहं मुलुक खास साह।  
होयो बोलेन-बोलेन पाह राजा कोमरा काह बाऐ निकलोस। 
बिते अर्जुन तिज़ लाह बोडोह गोरे शांऐन थियोह। 
बजरकोप लाह होईये मोका च़ाँई थियोह।
बाऐ काह तिनिये एकह बोटोन टेमांओस। 
कोमरा एकह दोमे बोन्द फिरोस आई क्रिपशांईयेन थियोह। 
ओन्त केह एकह लोडोह ज़ेओ टिम्च़ ज़ेओ फिरोस। 
अर्जुने फिन्डेरी बिलेह काह लोअ रोह सलाख होर केह फोसिह थियोह।
होयोऐ दोखाऐ टिम्च़ केह बोन्द टानमे रोह तांईये तिन लाह राज़ा गाश मुलुक ङार आओस। 
तिन रोह डेह फुलियेन थियोह।
होयो देखिह देह तिनिये आफरोह डेह लाह लोडोह टानोस आई पुज़ुर बेशोस। 
आई साच़ बिह सिकतांह टिखोह तीर तिन रोह डेह लाह जोखादो थियोह।
अर्जुन रोह होयो हालोत देखिह देह बजरकोप ठाटे टानेन थियोह। 
तिज़ गाश अर्जुन लाह वाल ङार आओस, तेबिह सोह किह खोटिह बोलदोह थियोह।
ब्राग टिम्च़ केह फोसिह थियोह। 
तेबिह बजरकोपे एकह आई बोटोन टेमांओस, तिज़िये टिम्च़ आगाश ऊज़ियेन थियोह। 
तिन रोह आंखिह रोह सोमने टिम्च़ दोरती गाश काह बिशोह दोश फुट आगाश हवा केह नाशिह रुकोस। 
ऐह अर्जुन होई मोंत रोह टिम्च़ केह फोसिह थियोह।
हासाले होई प्राल सोनकेसी काछ़ेह पोछ़ोस, तेह सोह वाल परेशान फिरिस।
तेसे एकह तोता पाल्याई ज़ागिह थियोह। तिन रोह नांओ सब्ज तोता थियोह। 
तेसे होई बाते तोता लाह बोलोस। होई बाते शुनिह देह सोह बिह वाल परेशान फिरोस। 
तेह बोलोस, हांऊ एकह ज़ानबोर सुहं, किछ़ेह टानिह नोबोलु। 
आंह होसो टिम्च़ सेग खांऊ स्या पोछ़ेयासुहं। 
तुहं मुकाछ़े रोटिह दियेह, हांऊ तिज़ लाह अर्जुन काछ़ेह पोछ़ाऐन आछ़सुहं, सोह बोखे नोमोरेस।
तोता रोह बाते शुनिह देह तेस लाह चेन आओस
किज़ु बोल्तांह होयो हालोत केह सऐब काह बडोह बाते तांह खांऊ रोहवे थियोह। 
सोह ठीक फिरोस।
तिज़ मांज़ तिन रोह बाई होर लाह प्राल पोछ़ाई बोलसिह। 
ज़ेत्रेह तेनोरिह ईन्छ़े पोछ़साह, तेह सऐब ठीक फिरेस।
तेसे फाटाफाट खांऊ तेयार टानोस 
तोता गाटोह-गाटोह टानेन पाह तिज़ लाह टिम्च़ केह पोछ़ाऐन आओस।
अर्जुन टिम्च़ केह बेशिह खांऊ खांऐन थियोह। 
खांऊ खांदिह बेरे तिन रोह डेह सिकतांह तेह टिखोह तीर तेन लाह बोशक्यादो थियोह।
तेह तिन लाह आफरोह बाई होर रोह कोलाङ आछ़ेन थियोह। 
सोह सुन्च़ियेन थियोह, मेरोह बाई होरिह ईन्छ़े हुतांह तेह होई राज़ा लाह सबक देनोह थियोह। 
बोखे थाकोह तांह निफरेनस। 
ऐह मेरोह बाई होर लाह खोबोर पोरेसे।
होयो सुन्च़ियेन पाह तिनिये बोडोह मुश्किले खांऊ खांओस। 
पानिह पिह काह पिछ़ुह सोह सुन्च़ियेने थियोह।
सोनकेसिये एकह काओ लाह पाल्याई थियोह। सोह टिम्च़ केह थाकदो थियोह
तेबिह सोह रिटमेह लाह स्या सोदा आ़ज़ाद थियोह।
तेह सोह काओ आज़ादिये ज़िनाङ-किन रिटेने थाकदो थियोह। 
होसो काओ लह ज़ेत्रेह अर्जुन रोह बारे केह पोतांह लागिह,  तेह तिनिये सोनकेसी लाह बोलोस
राजकुमारी जी! तुह अर्जुन रोह बाई होर रोह नांओ एकह च़िठिह चेमाओ। 
तिज़ लाह हांऊ हस्तिनापुर नाशिह पाँडव होर लाह देई आछ़सुहं।
काओ रोह बाते शुनिह देह सोनकेसी रोह मोन हाल्खोह फिरोस। 
तेसे फाटा-फाट एकह च़िठिह चेमाई देह काओ रोह क्यारोह केह बानोस। 
तेह सोह तिज़ लाह गिनिह हस्तिनापुर केह ऊडाई नाठोस।
त्रोन-च़ार दयार रोह यात्रा टानिह देह सोह, दोथिह हस्तिनापुर केह पोछ़ोस
आई पाँडव होर रोह मेहल रोह ब्रान्डा केह एकह बोट गाश नाशिह बेशोस 
आई कांओ-कांओ बोलेन थियोह।
होत्रेह पाँडव होर रोह आमां कुन्ती ब्रान्डा केह बोवर लेयाऐन थिह। 
कांओ-कांओ शुनिह देह तेसे बोलोस, ओह काओ! आज़ दोथिये कांओ-कांओ किज़ु बोलेन सेह? 
किन मेरोह अर्जुन रोह प्राल गिनिह तांह नाछ़ियाह?
कुन्ती आमां रोह बाते शुनिह देह तिनिये च़िठिह तोल शार्राई देनोस आई कांओ-कांओ बोलेन पाह तिन्छ़े काह ऊडाई ठुरोस।
कुन्ती आमांऐ चिठिह लाह तोल्याई देह शिखियोस। 
चिठिह लाह शिखिह देह सोह वाल परेशान फिरिस। 
बोवार लाह बिह होतिन्छ़े शोठाई देह भीमसेन काछ़ेह नाठिस।
भीमसेन सुतिह थियोह। 
तिन लाह निज़ काह तोल्यानोह आसान बाते निथियोह।
तिन रोह ऊछ़ान काछ़ेह एकह ओज़ार ज़ागिह थियोह। 
कुन्ती आमांऐ तिज़िये भीमसेन रोह गुलछ़ु लाह च़ेकोस।
भीमसेने गुलछ़ु गाश हाथ ज़ागोस आई होयोह ज़ानेन पाह पोलठियोस किह कोङकने सुतमेहं निदियेन कोन।
होयो बोलेन पाह सोह दुबारा सुतोस। होयो देखिह देह कुन्ती आमां लाह मुलुक ङार आओस, तेह तेसे दुबारा बिह होसोऐ ओज़ारे आयेक पोलटाङ बिह होतिन्छ़े लाऐ च़ेकोस।
तेह पाह भीमसेने आंखिह खोल्याई आफरोह सोमने कुन्ती आमां लाह खोराह देखिह देह ऊज़ियोस। 
तिनिये पुछ़ोस, आमां किह बातेस? 
आज़ दोथिये मेरोह किह ज़ुरुरोत फिरिह। 
कियाह कुनिये बुरी नोज़ोर बेज़ियाह, याह वामांङ-थामांङ बोलियाह? 
आमां बोल! हांऊ ईमरिह तिन रोह आंखिह गारसुहं आई मुहं लाह बानिह बेज़सुहं।
भीमसेन रोह बाते होरिह शुनिह देह कुन्ती आमांऐ तिन लाह होसो च़िठिह देख्याओस
मेरोह छ़ेल्डु! होज़ लाह शिखिह देह किह तांह टान, तेरोह बाई लाह बोच़्यानोह स्यास।
भीनसेने च़िठिह लाह गोरेह शिखियोस आई ज़ोर-ज़ोरिये हांसेन थियोह। तेह तिनिये हांसेन पाह बोलोस
देन मांनुश रोह शोंक तांह तिन लाऐ थियोह? 
लाडी रोह पिछ़ाऐ लाडा मोरोस? मोरनोह बेज़। 
तामोर लाह पुछ़िह नाशिह थियोह किह?
होयो बोलिह देह सोह बालकुटु बेज़िह दुबारा सुतोस। 
तिन लाह होयो सुतेन देखिह देह कुन्ती आमांऐ बोलोस, मांलाह तांऊ गाश सोरोम आछ़ेनस। 
एकह बाई मुसीबोत केह फोसिस, आई आयेक बाई मोज़ाऐ सुतेनस।
होतिग बोलिह देह सोह च़िठिह गिनिह युधिष्ठर काछ़ेह नाठिस। 
भीमसेन रोह सऐब बाते तिन लाह बोलोस, आई च़िठिह बिह तिन लाह देनोस।
तिनिये बोडोह गोरे शिखियोस
आई आफरोह आमां लाह हिमोत देनोस किह सोह फिकोर नाटाने कोन। 
सऐब ठीक फिरेस कोन। 
होत्रेह तिनिये सहदेव नकुल सिह भीमसेन लाह आर्राओस। 
भीमसेन स्या नाछ़ोस।
त्रोने बाई होरिये सोलाह- मोशोरा टानोस, आई अर्जुन लाह बोच़्यामेह नाठेस।
गाटोह दयार काह पिछ़ुह तेनोरिह सोमोन्द्राङ रोह बात कह राज़ा बजरकोप रोह राजधानी केह पोछ़ेस।
तेनोर लाह देखिह देह सीमा गाश खोराह पेरेदारे ठुर्राईये साह। 
आई त्रोने पाँडव कुब्जां मालिन रोह गोरे पोछ़ेसाह। 
ब्याल फिरिह थियोह
तेनोरिये तेस राट ईन्छ़े थाकसिह बोलोस।
कुब्ज़ाऐ तेनोर लाह खुसिये होतिन्छ़े थाकमेह लाह ज़ागा देनोस।
तेसे तेनोर लाह राट बानबात रुह स्या खांऊ होरिह ज़ुर्राई देह खिलायाओस
आई मुलुक आदोर टानोस।
तादु राट त्रोने बाई कुब्ज़ा रोह गोरे थाकिह देह। 
तेह आयेक दयार तादु दोथिह रोह बातेस। 
भीमसेने आफरोह गदा तोल्याओस आई लोहार काछ़े नाठोस।
होतिन्छ़े नाशिह तिनिये बोलोस, होई गदा बिशोह च़ार मोन लोह रोहस। 
ईज़ केह होतिगे लोह आई बेज़, 
किज़ु बोल्ताह राजा बजरकोप काह लोराई टानोह स्यास।
लोहारे बिशोह च़ार मोन लोह सिह भीमसेन रोह गदा लाह भट्ठी केह बेज़ोस। 
तेह तिनिये भीमसेन लाह बोलोस, किह सोह धौंकनिऐ बगुर फुकरिह होज़ लाह तातोह टान कोन।
भीमसेन धौंकनी च़ालयाऐ थियोह। 
ऐह लोह सिह गदा दुईये आग रोह गान रातोह फिरोस।
होत्रेह होतिन्छ़े द्रौपदी बिह पोछ़िस, आई लोहार लाह बोलेन थिह, 
युहं सुसपा केह बिशोह च़ार मोन लोह आई बेज़। 
राजा बजरकोप सेह भारी संग्राम फिरदोह स्यास। 
पोलाच़ रोह दार होरिह बोयाऐस। 
तेत्रेह हांऊ होई खोप्पर काह पोलाच़ बोर्राऐन पाह ज़ुटसुहं।
पोएले लोहारे गदा तेयार टानोस। ज़िज़ रोह तांई भीमसेने एकह बोडोह हाथोराऐ लोह कुटिह थियोह। 
गदा तेयार फिरोस तेह द्रौपदी रोह खप्पर आई बिशोह च़ार मोन लोह लाह भट्ठी केह बेज़िह देह दुबारा भीमसेन लाह बोलोस किह सोह तिज़ लाह बिह तांतोह टान कोन।
तिनिये धोंकनी च़ाल्याई देह लोह लाह तांतोह टानोस। 
तेत्रेह भीमसेने बोडोह होथोराए तिज़ लाह बिह कुटनोह शुरु टानोस।
खप्पर बिह तेयार फिरोस। 
ऐह भीमसेने ओन्त केह एकह होयो ज़ोरिये च़ेकोस, ज़िज़िए  लोहार, द्रौपदी आई आफुऐ भीमसेन, गदा सिह खप्पर कुब्जां रोह ब्रान्डा केह पोछ़ोस।
होत्रेह त्रोने पाँडोव गुछ़ारिह वापिस आछ़ेन थियेह।
ज़ेत्रेह तेनोरिये भीमसेन सिह द्रौपदी लाह देखोस, तेह मुलुक खुश फिरेस।
होतिन्छ़े बेशिह सऐबेये लोराई रोह योज़ाना ज़ुर्राओस। 
आई युधिष्टर लाह होतन्छ़े शोठाई देह बजरकोप गाश होमला टानोस।
पाडोव ज़िन बिह नाशतेस होतन्छ़े पोलाच़ बोयादोस आई द्रौपदी खप्पर केह पोलाच़ बोर्राई-बोर्राई ज़ुटदिह थिह। 
ओन्त केह बजरकोप हारियोस। 
भीमसेने तिन लाह केदी ज़ुर्राई पाई सोनकेसी रोह मेहल केह आनोस।
तिन लाह होतिन्छ़े नकुल, सहदेव  आई द्रौपदी रोह निगरानी केह ज़ागिह देह अर्जुन लाह आनमेहं नाठोस। 
तिन लाह पिंजरा काह गारिह देह सोनकेसी रोह मेहल केह पोछ़ाओस। 
युधिष्टर बिह होतिन्छ़े पोछ़ोस, किज़ु बोल्तांह सोह बागिच़ा केह रिटमेहं नाशिह थियोह।
ऐह राज़ा बजरकोप, अर्जुन सिह सोनकेसी रोह ज़ानेक रोह तांई ईछ़ोस। 
तेत्रेह युधिष्टरे कुल रोह इतिहास गारोस। 
आई तिज़ लाह गोरे शिखियोस।
कुल रोह इतिहास केह तिनिये देखोस किह दुर रोह एकह रिश्ता केह सोनकेसी पाँडवा होर रोह आमनी लागदिह थिह।
होसो दयारोह केह ज़ानेक कुलाध्ययन टानिह काह पिछ़ुऐ टानदे थियेह।
ओन्त केह सोनकेसी लाह शोठानोऐ फिरोस। 
बजरकोप लाह बिह छ़ार्राई बेज़ोस। 
तेह सऐबे हस्तिनापुर पोलठी आऐस।
प्रेम दोथिये ऊज़ियोस। दामां होर लाह खोर देनोस। 
तेनोरिह तेह खोर खांऐन थियेह
आई तिनिये आफरोह चिलिम केह तोमाकु बोर्राओस, तेह चिलिम केह आग रोह आंगारा ज़ागोस, आई चिलिम लाह गिनीई ब्रान्डा केह चारपाई बेज़िह देह बेशोस।
ज़ेत्रेह सेग दामां खोर खांऐन थियेह, सोह तोमांकु ज़ुटेन थियोह। 
दामां होरिये खांई छ़ेकोस आई तिनिये बिह तोमाकु ज़ुटिह छ़ेकोस। 
चिलिम लाह बिते ज़ागोस। 
दामां लाह खोल्याओस आई होल लाह बित गाश ज़ागिह देह दामां लाह डोखरोह केह हाल खोटमेह कोन नाठोस।
आई ईमरिह दियुस निनकिली थियोह। 
तिनिये दामां लाह होल केह बानोस। 
दियुस निकलेन सेग तिनिये च़ार डोखरोह हाल खोटिह छ़ेकोस।
तेत्रेह सेग दामां बिह शांदुई थियेह। 
तिनिये तेनोर लाह खोल्याई बेज़ोस, होल लाह बित गाश ज़ागिह देह दामां लाह गिनिह गोरे आओस।
देश रोह पोटवारी नाई देह पटवारघर लाह खोल्याऐन थियोह। 
तिनिये प्रेम कुमार लाह बात केह नाशेन देखोस। 
आई टोख्याई देह बोलोस,  याह प्रेम बाई! तांऊसिह मांलाह कामस, दामां लाह बानिह देह मेरोह बाते शुन।
हो, पोटबारी ज़ी! हांऊ दामां लाह बानिह आछ़सुहं।” 
तिनिये दामां लाह युरमांऐन पाह बोलोस, तेह सोह गोरे नाठोस।
होल लाह खुर केह ज़ागिह देह दामां लाह खुन्टी केह बानोस आई तेनोर लाह पानिह सिह खोर देनोस।
तेनोरिये पानिह पियोस, तेह खोर खाओस। 
तेह तिनिये च़िलिम केह तमांकु बेज़ोस तेह ब्रान्डा केह चारपाई गाश बेशिह देह ज़ुटेन थियोह। 
च़िलिम ज़ुटिह काह पिछ़ुह सोह पटवारखाना केह नाठोस।
याह, प्रेम ज़ी आऐ बेश।“
पटवारिये प्रेम कुमार लाह आछ़ेन देखिह देह बोलोस, आई आफुह काछ़े बेशाओस।
होतिन्छ़े बेशिह देह तिनिये पटवारी काह पुछ़ोस,  कियाह काम थियोह पटवारी ज़ी।
पटवारिये तिन लाह शांई देह बोलोस, याह तेरोह डोखरोह रोह सिमांङा गश जामुन रोह बोट हुदोह नियाह?
आंह! जामुन रोह बोट तांह साह।
प्रेम कुमारे बोलोस, आई पोटवारिये दुबारा बोलोस,
मांलाह दितांह हांऊ तिज़ लाह काटिह देह आफरोह गोर ज़ुर्रासुहं।
सोह जामुन रोह बोट मुलुक बोडोह थियोह।
तेर-मेर नुदोह च़ार डोखरोह लाह गेर्रादोह थियोह। 
आई तिज़ केह मुलुक सारा जामुन लागदोह थियोह। 
तिज़ लाह मुलुक दुर-दुर रोह मांनुशा होरिह खांदेह थियेह।
तिज़ पाट रोह सऐब ज़ागा पुरोह साल खालिह थाकदो थियोह। 
सोह जामुन प्रेम कुमार रोह डोखरह रोह सिमांङ गाश थियोह। 
होसो बोट रोह ओलाङ पाड आदोह ज़ागा प्रेम कुमार रोह आई आदोह ज़ागा किरपा राम रोह थियोह।
पटवारी रोह बाते शुनिह देह प्रेम कुमार लाह हांसनो आओस, तेह तिनिये बोलोस, 
पटवारी ज़ी! बाते होयोस किह तुहं तिज़ रोह आलावा किह आयेक बोट च़ाँई हुतांह बोल, हांऊ खुसिये दिसुहं।  
शीशम, तुन्ही तुहं मांग। 
ऐखोह होई जामुन रोह बोट लाह तुहं नामांगे। 
युहं आमोर रोह आगुविह रोह मांनुशा रोह निशानिस।
ईज़ रोह जामुन सिह ओलाङ मुलुक मुशुरस। 
ज़ेत्रेह बाशाल रोह तेज़ दियुस केह होई बाते नाशते स्या मांनुशा होरिह हांडदेस, तेह तेनोरिह होज़ पाड बेशिह देह आराम टानदेस। 
आई आमोर लाह मुलुक बोरगोत देंदें साह। 
होज़ रोह तांई ईज़ लाह हांऊ देई नोबोलु। 
ओरिक किह बिह बोट शीशाम यांह ओरिक्या पोसोन्द आछ़तांह हांऊ दिसुहं। 
ऐखोह ई़ज़ लाह नामंगे।
तेरोह मोरज़ी।”
पोटवारिये मिगराल लाह तोल्याई तिन लाह शांई देह कितांह चेमाऐन थियोह। 
तेह प्रेम कुमार ऊज़िह आफरोह गोरे नाठोस।
गाटोह दयार काह पिछ़ुह किरपा राम पटवारघर रोह सोमने काह नाशेन थियोह। 
तिन लाह नाशेन देखिह देह पटवारिये तिन लाह आर्राई देह आफु काछ़ेह बेशाई देह बोलोस, डोखरोह केह जामुन रोह बोट हुदोह नियाह?
आंह! पोटवारी ज़ी। 
किरपा रामे ज़ोवाब देनोस, तेह पोटवारिये दुबारा बोलोस, सोह तेरोहे नियाह, 
तेरोह डोखरोह केह नियाह।”
नुवांह पोटवारी ज़ी! सोह जामुन रोह बोट तांह प्रेम कुमार रोहस।” 
किरपा रामे तिन लाह बोलोस।
नुवांह याह! हांऊ होयो नोबोलेन सुहं, कागली केह तांह 
होयोऐ चेमाईस किह सोह जामुन रोह बोट तेरोऐ कोन। 
पोटवारिये किरपा राम रोह बाते शुनिह देह तिज़ गाश बाड- चाढनमांई बोलोस।
कागली होर रोह बाते शुनिह देह किरपा राम बिह सुन्च़ियेन थियोह। 
तिनिये दुबारा बोलोस, तेबिह पटवारी ज़ी! आमोरिह तांह तिज़ लाह प्रेम कुमार रोहवे ज़ानिह थाकदे थियेह। 
होज़ काह पोएले आमोर लाह कुने बिह पोटवारिये होयो बाते होरिह नोबोलिह देह।
होयो तांह किछ़ेह बिह नोबोलिह देह। 
तांऊ लाह तांह पोताऐस, हांऊ तांऊ सेह बेदान टानदो सुहं, होज़ रोह तांई हांऊ तांऊ होयो बाते होरिह बोलेन सुहं। 
नांह तांह कुन बोलेस?” 
पोटवारी रोह बाते किरपा राम गाश आसर टानेन थियोह।
तिनिये दुबारा पुछ़ोस, “तुवे बोल, किह खोटनो च़ाँनोह?”
होयो टान, होसो ज़ागा रोह कोब्ज़ा केह टान। 
जामुन रोह बोट आफुऐ निकली आछ़ेस।”
पोटवारी रोह बाते होर रोह आसर होतिग फिरोस किह किरपा रामे एकह सरकारी च़िठिह चेमाई होतिन्छ़े शोठाओस।
निशान देही ज़ागोस आई सोह फिरोस बिह। पोटवारिये जामुन रोह बोट लाह किरपा राम बिलेह लाह गारोस। 
मांनुशा हेरान थियेह। 
प्रेम कुमार लाह बानबात ङार आओस। 
किरपा राम बिह बितरी-बितरी बिशदिह तांह थियोह।
प्रेम कुमारे किरपा राम गाश मुकद्दमा टानोस। 
तारिख गाश तारिख लागेन थियोह। 
फाईल बाकलोह फिरेन थियोह। 
मुकद्दमा च़ोलेने थियोह। 
पोएला न्यायधीश बोदल्याओस, तेह आयेक आओस। 
होयोऐ पोताऐ नुदोह त्रोन च़ार न्यायधीश बोदलिये साह। 
तेबिह किछ़ेह फेसला निफरोस। 
होयोऐ होई मुकद्दमा छ़ोह बोराश सेग च़ोलोस।
जामुन रोह बोट रोह मुकद्दमा स्या फाईल मुलुक मोटो फिरिह थियोह। 
एकह आयेक बिह न्यायधीश आओस। तेह एकह दयार तारिख बिह आओस। 
दुई बिलेह रोह मांलिका रोह काद ज़ोरिये आछ़ेन थियोह। 
दुईये आफ-आफरोह बाकिल होर सिह न्यायधीश रोह सोमने खोराह फिरेसाह।
न्यायधीशे फाईल लाह खोल्याई। 
मुलुक देर सेग फाईल लाह तोल सिह आगाश पिल्टाऐन थाकोस। 
तिन लाह आङमांऐ पिछ़ाऐ ऐखॊह जामुन रोह बोटे देखनोह आछ़ेन थियोह। 
न्यायधीशे बेहस टानोह नेबेज़िह ऐखोह मोका ज़ागोस।
मोका स्या दयार तांदु न्यायधीश दुईये बिलेह रोह बाकीला लाह गिनिह आओस
होई होतांज़ु रोह बातेस ज़ेत्रेह हिन्दोस्तान केह अंग्रेज़ा रोह राज़ थियोह। 
आई मांनुशा मुलुक डोरदे थियेह। 
मांनुशा न्यायधीश सिह बाकीला लाह देखिह देह सुन्च़ियेन थियेह 
किह आज़ पोतांह नुदोह तामोर रोह देश केह किह मुसिबोत आछ़तोह स्या हुवेस।
मांनुशा होरिये देखोस, न्यायधीश,  प्रेम कुमार सिह किरपा राम 
आई देश रोह त्रोन –च़ार मांनुशा होरिह गोवाह रोह रुह 
केह होसो जामुन रोह बोट पाड खोराह फिरिह साह।
मांनुशा होरिये होतिन्छ़े हासल-हासल खुरसी, टेबल आई चारपाई बेशाओस। 
बाकीला कालोह कोट लाऊविह तेयार फिरेसाह। 
न्यायधीशे खुरसी गाश बेशिह देह बोलोस, होई देश रोह बोडोह बुज़ुर्गा होर लाह आर्राई आनोह।
आई साच़ काह पिछ़ुह तांह कांमेन पाह हाथ केह छ़ुङमां सेह दुई बुढे होरिह होतिन्छ़े आऐस। 
तेनोर लाह चारपाई गाश बेशाई देह न्यायधीशे बोलोस, मोमा होरिह तुम्बिह दिमांङ बोल्योह। 
कासे काऐ डोरनो रोह ज़ुरुरोत नुदोह।
पोएले मांनुशा ब्यान देन्मेहं लाह बिह डोरदे थियेह। 
तेबिह न्यायधीशे तेनोर काह होयो तोरिकाऐ पुछ़ोस, 
किह तेनोर रोह हिमोत बोडियोस।
बाते बात्यानो रोह आफ-आफरोह तोरिका थाकदोस।
ऐक्या तांह बानबात मिठोह बात्यादेस।
ऐक्या बाते केह जेहर घोल्यादेस।
बाते केह फोरोक थाकदोस आई बोलनोह रोह आफ-आफरोह तोरिका थाकदोस।
किरपा राम सिह प्रेम कुमार रोह होई मुकद्दमां रोह पुरोह देश लाह खोबोर थियोह। 
तेनोर मांज़ काह एकह बुढोवे बोलोस, मांलिक! दिमांङ बोलसुहं, तुहं पुछ़ किह पुछ़मे सेह?
बुढो रोह हिमोत देखिह देह न्यायधीशे हांसेन पाह पुछ़ोस, मोमा ज़ी! होई बोल किह होईजामुन रोह बोट कास रोहस। 
प्रेम कुमार रोहस याह किरपा राम रोहस? 
किज़ु बोल्तांह होई मुकद्दमां केह आङमांऐ-पिछ़ाऐ, ओरु-पोरु जामुन रोहवे बोटस, आई किछ़ेह नांई।
मांलिक दिमांङ बोलसुहं, फेसला तुहं टाने। 
होई जामुन रोह बोट नांह तांह प्रेम कुमार रोहस आई नांह किरपा राम रोहस।
बुढो मांनुश रोह बाते शुनिह देह सऐबे तिन लाह शांऐन थियेह
आई आपोस केह शोदबोदाईयेन थियेह।
सोह बुढो मांनुशे दुबारा बोलोस, मांलिक हांऊ दिमांङे बोलेन सुहं। 
ईज़ केह किछ़ेह बिह आलकोह बाते नांई। 
होयो बोलिह देह सोह च़ुटकाङ फिरोस। 
तेह न्यायधीशे तिन काह दुबारा पुछ़ोस, तेह होई जामुन रोह बोट कास रोहस।
सोह बुढो मांनुशे दुबारा बिह हांसेन पाह बोलोस, मांलिक होई जामुन रोह बोट तांह होई पोटवारी रोहस।”    
होई बाते लाह शुनिह देह पोटवारी रोह मुहं रातोह-पिलोह फिरोस, आई सऐबे मांनुशा बुढो मांनुश लाह गोरे शांऐन थियेह।
बुढो मांनुशे दुबारा बोलोस, मांलिक! बाते होयोस किह होई पोटवारिये प्रेम कुमार काह जामुन रोह बोट मांगिह थियोह।
तिनिये होई बोट पोटवारी लाह नेदेनोस, आई पोटवारिये किरपा राम लाह बेकायाई देह किह होई जामुन रोह बोट तांह तेरोऐस।
होई पोटवारिये किरपा राम काह निशानदेही रोह प्रार्थना-पत्र देनोह बेज़ोस।
निशानदेही फिरोस तेह जामुन रोह बोट किरपा राम बिलेह लाह निकलोस।
प्रेम कुमारे तिन गाश मुकद्दमा टानोस, आई मुकद्दमा आज़ ईन्छ़े सेग पोछ़ोस।
दिमांङ बोल्तांह होई जामुन रोह बोट प्रेम कुमार रोह साह।”
न्यायधीश बुढो मांनुश रोह बाते शुनिह देह वाल खुश फिरोस। 
तिनिये होत्रेह पोटवारी लाह नुकरी काह गारिह बेज़ोस। 
आई जामुन रोह बोट ज़ेओ पोएले थियोह। 
होत्योऐ थाकोस। 
पोटवारिये च़ाल तांह मुलुक खेलिह थियोह। 
तेबिह सोह आफुऐ तिज़ केह फोसिह बोरबाद फिरोस।
पांच़ बोराश काह पिछ़ुह दुबारा बिह पंचायात रोह चुनाव आओस। 
पंच होर रोह तांई, पोरदान रोह तांई मुलुक मांनुशा खोराह फिरेसा। 
एकह पंचायात केह नोऊ-नोऊ, किन-किन तांह दोश-दोश आई ऐक्या ज़ागा होर केह तांह पोन्द्रारा, बिश-बिश खोराह फिरेसाह।
ज़िन पंचायात केह देनिह पेर लाह खोरोह फिरनोह थियोह। 
होतिन्छ़े बिह च़ार-च़ार, छ़ोह- छ़ोह देनिह पेरेह खोरोह फिरिसाह। 
होतिन्छ़े पुशां पेऱेह खोरोह फिरेसाह। 
आई ज़िन पुशां पेर लाह खोरोह फिरनोह थियोह। 
किन अनुसूचित जाति काह आई किन ओ.बी.सी काह। 
हिसाब काह बाऐ ठेका होरिह खालिह फिरेन थियोह आई मांनुशा ताक्लाईयेन थियेह।
पंचायता रोह चुनाव होर सेह एकेह जिला परिषद् सिह पंचायत समिती होर रोह चुनाव बिह फिरदोस।
मांनुशा दयारो दोवार काछ़े आछ़ते थियेह। 
एकह टोलाङ नाशतांह आयेक आछ़तोह थियोह।
होयोए ब्याल सेग ज़ानिह केतिग आछ़ते हुवेस। 
बिता तांह पोस्टर होरिये बोरिह थियोह। 
ज़ुन बिह टोलाङ आछ़तोस आफरोह पोस्टर बेज़िह नाशतोस।
हिमाचल प्रदेश केह एकह सरातर नांओ स्या देश थियोह। 
पोएले होई देश बनेरी पंचायत रोह एकह हिस्सा थियोह। 
तेर-मेर नुदोह बिश- बिशोह दुई बोराश पोएले सरातर देश बनेरी पंचायत काह खेच़िह फिरिह थियोह।
तेत्रेह काह पिछ़ुह होई देश केह बिह चुनाव फिरेन थियोह। 
होई च़ार याह पांच़ चुनाव हुवेस। 
होज़ काह पोएले होई पंचायत केह रुग्नू नांओ सेह देन मांनुश पांच़ बोराश सेग पोरदान थिह। 
तिज़ काह पोएले तेस रोह पुशां लुभिया पांच़ बोराश सेग पोरदान थियोह।
शुरु केह एकह डेढ बोराश सेग तांह ठीके थियोह
वाल बोलोह कामां बिह खोटिह, तेबिह ज़ेत्रेह तेनोरिये सऐब दावं पेच शिखिह
तेह तेनोरिह वामांङ- थामांङ खोटमेहं लागेसाह। 
अंग्रेज़ी स्या पाँलसी काम केह आनोस। 
मांनुश लाह आपोस केह लाडायाई देह राज़ टानोह।
ज़ेत्रेह पांच़ बोराश पुरोह फिरोस। 
तेह दुबारा काह चुनाव आओस, आई पंचायत देनिह पेर रोह तांई मोका दियेन थियोह। 
तिनिये आफरोह देन रुग्नू लाह पोरदान पोद रोह तांई खोराह टानोस।
डोर देख्याई देह, खुडिह छ़ुङनो बेज़िह, ज़ुठोह च़ाओल खांई देह, साम-दाम, दण्ड-भेद सऐब बेज़िह देह तिनिये तेस लाह पोरदान ज़ुर्राओस। 
तेह पांच़ बोराश तेस रोहवे थाकोस।
ईमरिह तांह उप-प्रधान हार स्या रोह छ़ेल्डु सीह्नू फिरोस। 
सोह तांह दिमांङे ईमानदार थियोह।
लुभियें मुलुक ज़ोर बेज़िह, तेबिह तिनिये तिन रोह बोस च़ोलमेहं नेदेनोस।
लुभिया बिह कम  निथियोह। 
तिन रोह मांनुशा बाऐरी-बाऐरी होसोए काम, च़ोर खोटेयोह बोलोस, आई पहरदार होर लाह बोलोस, तुमोरिह पाओ।
मेसे-मेसे सऐबे लाह होज़ रोह खोबोर फिरोस, किह लुभिया केयोह रुह स्या मांनुश थियोह कोन। 
होई पांच़ बोराश केह तांह तिनिए मुलुक 
मांनुशा होर लाह डोर्राई, आपोस केह लोडायाई।
ज़ेत्रेह पांच़ बोराश काह पिछ़ुह दुबारा चुनाव आओस, तेह तिनिये आफरोह च़ाल खेलनोह शुरु टानोस।
इस बार तांह पंचायत पुशां पेर रोह तांई बिह थियोह। 
च़ार पोरदान खोरोह फिरेस। 
आई पंच सिह पंचनिया बिह एकह-एकह बार्ड केह त्रोन-त्रोन सिह च़ार-च़ार खोराह फिरेस।
प्रधान पद रोह तांई लुभिया, सीह्नू, हीरा सिह कर्मा खोराह फिरेसाह। 
तामोर रोह बार्ड केह भूतिया, फींगू सिह सिंघोए पंच होर रोह परचे बोर्राओस।
इस बार उप-प्रधान रोह परचा नोबोर्राई देह। 
ऐह पोरदान लाह ज़ुन पंच फिरिह थियेह। 
तेनोरिये खोराह टानिह थियोह। 
होई असुल फिरिह थियोह।
पोरदान, समिति सदस्य आई जिला परिषद् सदस्य एकह बेरे मुकाछ़े वोट मांगमेहं आछ़िह थियेह। 
तेबिह भूती दोथिह सिह ब्याल,  दियुसे  ज़ेत्रेह बिह बेला पोरदोस मुकाछ़े आछ़िह देह दिमाग खादोह थियोह। 
तोल-आगाश, आङमांऐ-पिछ़ाऐ सऐब वोट मेरोहे साह। 
तेरोह वोट बाऐ नाशनोह नाच़ाँनोह, आई इस बार तांह उप-प्रधान हांऊऐ फिरदोह स्या सुहं।
ज़ेत्रेह नोऊवोह-नोऊवोह पंचायत फिरिह थियोह। 
तेह होई पांच़ बोराश उप-प्रधान थियोह। 
तेत्रेह तिनिये श्मशान घाट लाह पाक्का ज़ुर्रामेह रोह तांई मांनुशा होर काह रुप्या कोठाह टानिह थियोह। 
कुछ़ तांह सरकारे देई थियोह। श्मशान घाट तांह ज़ुर्राई, तेबिह लेन्टर शोरिह नुदोह। 
थाँम्बोह होर केह ऐखोह एकुम-ऐकुम लान-लानोह सरिया बेज़िह देह लेन्टर बेज़िह थियोह। 
तिज़िये किन टेक्यादो थियोह। 
शोरिह नुदोह। 
सऐबे मांनुशाऐ बोलोस, ज़ुनिये श्मशान घाट रोह रुप्या लाह नाछ़ार्राई, सोह आई किह शोठाऐस।
ज़ेत्रेह लुभिया नोऊवोह-नोऊवोह पोरदान फिरिह थियोह। 
तेह तिनिये सोह श्मशान घाट लाह ऊपटी देह नोऊवोह ज़ु्राई थियोह। 
किनारा गाश बिह सीमेंट रोह खुरसी बिह ज़ुर्राई देह। 
गोएन काह बोच़मेह आई बेशमेह रोह तांई शटर बिह ज़ुर्राओस।
सिंघो त्रोन च़ार पोलटाङ मुकाछ़े आओस। 
होयो ठीक हालोत केह नाछ़तोस 
बल्कि रंख ज़ुटिह लोनडाईयेन पाह वोट मांगमेह लाह आछ़तो थियोह। 
मुकाछ़े आछ़िह देह सोह बिह शेखिह काटयादो थियोह। 
उप-प्रधान तांह हांऊऐ सुहं। 
इस बार लुभिया सेह हांडदे स्या होसो मांनुशा थियेह
ज़ास लाह ओरिक्या मांनुशा काताई नाबादे थियेह।
देश रोह महिला मण्डल, सिह ओरिक्या देनिह पेरेह, ओकोल स्या मांनुशा सीह्णू रोह होक केह मांनुशा होर लाह वोट बेज़मेह रोह तांई बोलेन थियेह।
कम तांह लुभिया बिह निथियोह, तिनिये बिह आफरोह च़ाल खेलिह थियोह। 
तेबिह ज़ेत्रेह युवक मण्डल, महिला मण्डल, ओकोल स्या मांनुशा होरिह आई सऐब टोलाङ रोह देनिह पेर सिह पुशां पेरेह सीह्नू रोह तांई वोट मांगमेहं लाह निकलेस। 
तेह लुभिय लाह तेनोरिह देखनोह आछ़ेन थियेह, किह ऐह काम ठीक नांई। 
तिनिये बिह आफरोह साम-दाम, दण्ड-भेद बेज़नोह शुरु टानोस।
लुभिया रोह एकह रिश्तेदार सरकार रोह नुकरी केह ऊश्टो पोदवी गाश थियोह। 
तिन रोह नांओ किरपू थियोह।
तिन रोह काम थियोह। कर्मचारी होर लाह बोदल्यानो। 
तेनोर लाह तेनोर रोह मोरज़ी रोह ज़ागा गाश बेशानोह
तेबिह बोदली तेनोर रोहवे फिरदोस ज़ुन आच्छ़ा खासा बुर देन्दो थियोह। 
ज़ेत्रेह सोह गोरे आछ़तोह थियोह। 
तेह सोह कर्मचारी होर रोह लाईन लागदो थियोह। 
तिनिये कर्मचारी होर लाह दोमक्याओस
किह ज़ुन बिह मांनुशा वोट लुभिया लाह नेबेज़ेस, तेह तिन लाह दुर हियु रोह काँडोह गाश बोदली टानिह बेज़सुहं। 
सोह बिह लुभिया रोह होक केह खास मिटिग होरिह टानेन थियोह।
एकह दयार सोह सोह चालक रोह गोरे नाठोस। 
तिन लाह पोतांह लागोस किह होई सीह्नू सेह हांडदोस।
गोरे नाशिह सोह तिन लाह दोबर्रामेहं लागोस, तेह तिनिये बिह फाटक काह ज़ोवाब देनोस। 
कियाह बोदली टानिह बेज़सेयाह। 
तेह किह फिरेस। 
ईन्छ़े बिह चक्कर घुमांसुहं आई तिन्छ़े बिह चक्कर घुमांसुहं। 
होयो बाते शुनिह देह किरपू लोडोह मुहं ज़ुर्राई देह च़ुपचाप ऊज़िह देह ठुरोस।
होतिन्छ़े सीहनूऐ बिह आफरोह पुरोह ज़ोर बेज़ोस। 
तिन सेह तांह देश रोह बोलेह पुशां पेरेह सिह देनिह पेर रोह साथ थियोह।
एकह दयार सऐबे मिलान मांऊविह देह एकह मीटिंग ज़ागोस। 
तिज़ केह होयो फेसला टानोस किह वोट बेज़नोह स्या दयार तांदु काह पोएले स्या राट मुलुक मांरे थाकदोस। 
तिज़ काह बोच़िह थाकनो च़ाँनोह।
ज़िह बिह हेर-फेर फिरदोस, रुप्या सिह रांक बाटदेस, होसो होईये राट थाकदोस। 
मुलुक गरिब मांनुशा 
ऐनोर रोह पिछ़ाऐ बिकान मांईदेस। 
होई राट रोह पुरोह नाकाबन्दी फिरनोह च़ाँनोह।
होई च़ाल लाह मुलुक पुरानो मांनुशा होरिह खेलदेस। 
आई लुभिये बिह होयोऐ खोटेस। 
सोह बिह रुप्या रुप्या सिह रांक ज़ुटाऐस।
सोह पुरानो मांनुशा नुर्दए रोह च़ेला होरिस। 
आई किरपू बिह आज़ कालिह ईन्छ़ेस। 
ऐनोरिह च़ुटकाङ नाथाकाह।
तेह सोह राट बिह आओस। 
सीहनूऐ सऐबे कार्यकर्ता होरिह ब्याल फिरदी सेह, सऐबे वाड होर केह नाकाबन्दी टानोस। 
होयो ज़ानोह आछ़ेन थियोह, किह ठीकरी पहरा बे़ज़िस।
आयेक बिलेह लुभिये रोह कार्यकर्ता बिह बार्ड होर रोह चक्कर बाऐ काऐ बेज़ेन थियेह। 
सीहनू रोह मांनुशा होर लाह देखिह देह तेनोर लाह मांनुशा होर रोह गोरे नाशनोह रोह हिमोत निफिरोस।
होयोऐ राट रोह ग्यारह-बारह बाज़्याओस। 
किन काह तांह दुई बेन आछ़िह देह चक्कर बेज़ेन थियेह। 
तिज़ केह रांक रोह पेटी बोर्राई थियोह।
ज़िन-ज़िन तेनोर रोह ठिकाना थियोह
होतिन्छ़े सीहनू रोह मांनुशा होरिये नाकाबन्दी टानिह थियोह।
तिन्छ़े होसो बैन होर लाह खोराह टानोऐ नेबेज़नोह थियोह।
ओन्त केह सोह बनेरी बिलेह लाह ठुरोस।
राट रोह डेढ़-दुई बाज़े बातिह लुभिया सिह किरपू च़ादरा बिदुई आफ-आफरोह गोरे काह निकलेस आई एकह बार्ड केह घुसन मांईयेन थियेह 
किह ओरु-पोरु काह सीटी बाज़ाई देनोस।
सऐबे ज़िगाईयेस। 
ज़ेओ नांह केयो सऐबे देनिह पेरेह बिह आफ-आफरोह गोरे काह निकली आऐस।
ज़ेत्रेह लुभिया सिह किरपूऐ होई सऐब देखोस, 
किह किछ़ेह बिह बोलोह नांई, तेह तेनोर लाह ज़ाल्च़ोह केह बिह बात नोपोरोस।
सऐबे मांनुशा ईन्छ़े नाशिह, तिन्छ़े नाशिह बोलियेने थाकेस। 
तेबिह पोताह नालागोस। 
किन च़ोरिह यांह किन ठुर्राई हुगेस युहं।
एकुम बेरे होताज़ु हाथ केह आछ़ता हारखो-मुरखो बिह नोबोच़नोह थियोह।
कांनिया शुनिह देह सऐब पंचायत ऊज़ियोस। 
होताज़ु सोम काछ़ेह फिल्म ज़ुर्रानोह रोह केमरा हुतांह बढ़िया फिल्म फिरनोह थियोह।
तेह निज़ कास लाह आछ़तो स्या कोन? 
बाते बाताईयेन थाकिह दोथिह फिरोस। 
आई सीहनू रोह कार्यकर्ता स्कुल बिलेह वोट रोह लिस्ट गिनिह नाठेस।
होतिन्छ़े पोछ़िह देह तेनोरिये बूथ बेज़ोस। 
ओरु-पोरु काह दुरा ज़ारिह देह प्रात केह ज़ोलिह देह आग ताफियेन थियेह।
दिसम्बर मोसारोह वाल शेलोह थाकदोस। 
सीहनू रोह बूथ काछ़ेह लुभिया रोह मांनुशा होरिये बिह आफरोह बूथ बेज़िह देह।
स्कुल रोह कोमरा केह वोट बेज़दे स्या सरकारी कर्मचारी होरिये बिह आफ-आफरोह तेयारी पुरोह टानोस।
दुईये ऐह आफ-आफरोह पोलिंग एजेण्ट ज़ुर्राई देह बेशाई ज़ागोस। 
मांनुशा वोट बेज़मेहं रोह तांईये आछ़ेन थियेह।
दियुस बिह च़िलकोस। 
देनिह पेर सिह, पुशां पेरे रोह टोलाङ आऐ। 
तेह बूथ काछ़ेह नाशिह देह पर्ची मांगिह देह वोट बेज़िह ठुर्राईयेस।
तिज़ मांज़ तांह कोमरा रोह सोमने लाऐन लागोस। 
दिमांङे होताज़ु मुलुक वोट लागोस।
खोराह तांह च़ार थियेह। 
तेबिह मुकाबला ऐखोह दुई रोहवे थियोह।
दुईये रोह मांनुशा आङमांऐ-पिछ़ाऐ, ओरु-पोरु आछ़ेन नाशेन थियेह। 
आई एकह ज़ागा गाश कोठा फिरिह आफ-आफरोह अंदाज़ा बेज़ेन थियेह।
सीहनू सिह तिन रोह मांनुशा ईमारिह तांह पुरोह च़ोखसे थियेह। 
तेनोरिह पुरोह कोमरा होरिह शांऐन थाकदे थियेह।
पिछली बार तांह मुलुक वोट ऐलाऐ बेज़िह थियोह। 
इस बार तांह पुरोह पोताह टानिह ज़ागिस।
ज़ेत्रेह गाटोह बिह शोंक फिरतांह, तेत्रेह सऐबे च़ोखसे फिरोह च़ाँई।
लुभिया बिह आफरोह हाथ लाह टुकच़ोह गाश ज़ागिह देह ओरु सिह पोरु नाशेन, तेह काज़ु बोट पाड नाशिह खोराह फिरेन थियोह।
ज़ुन बिह मांनुशा बिते वोट बेज़मेह नाशेनस, तेह सोह पिछ़ारी नाशिह तेनोर रोह खुडी केह ऊटोह फिरदो थियोह। 
आई होतिन्छ़े रोह मांटी च़ुगिह देह हाथ केह मांडेन थाकदो थियोह। 
तेह ओरु-पोरु शांदोह किह कुन तिन लाह शांऐन तांह नुवायांह कोन। 
तेह हाथ केह सोह मांटी लाह फुकरी बेज़दोह थियोह।
शुनेन शांऐन थाकिह ब्याल रोह पांच़ बाज़्याओस आई वोट बेज़नोह बोन्द फिरोस।
होई पंचायत केह पांच़ वार्ड साह। 
होज़ रोह तांई पांच़ कोमरा होर केह वोट बेज़ोस।
ऐह पांच़ कोमरा होर रोह वोट स्या सुदुक तोल्याई देह एकह कोमरा केह कोठा टानिह ज़ागोस।
पुलिसा पेहरा दियेन थियेह। 
सऐबे लाह बाऐ गारिह बेज़िह।
सऐबे कर्मचारी होरिये च़आ-पानी ज़ुटोस, तेह आराम टानोस। 
तिज़ काह पिछ़ुह तेनोरिये खोराह फिरुन पंच आई पोरदान बिते निदेह कोमरा लाह बोन्द टानोस।
बाऐ मांनुशा होर रोह मेला लागिह थियोह। 
टोलाङ-टोलाङ ओरु-पोरु बेशिह देह आफ-आफरोह अंदाजा बेज़ेन थियेह।
ऐक्या बोलियेन थियेह
फलाँ वार्ड रोह फलां पंचे ज़ितियेस आई पोरदान इस बार बिह लुभियाऐ फिरेस।”
ऐक्या सीहनू लाह ज़िताऐस, तेह ऐक्या बेहस टानेन थियेह।
ऐक्या कोमरा रोह खिरकी काछ़ेह नाशिह देह शांऐन थियेह। आई नाशिह देह तेनोर लाह बोलेन थियेह, 
‘‘फलां पंच रोह वोटा रोह डेर सऐब काह बोदिस। 
सोह पाक्का पंच फिरेस।
आई सांच़ काह पिछ़ुह तांह नोतिज़ा निकलोस।
पोएले पंच होर रोह नोतिज़ा निकलोस। 
तिज़ काह पिछ़ुह पोरदान होर रोह निकलोस।
तिज़ काह पिछ़ुह तांह लुभिया रोह मांनुशा होरिह नारा बेज़ेन थियेह। 
आमोर रोह लुभिया जिन्दाबाद! ज़ितियोह आमोर रोह लुभिया ज़ितियोह।
तिज़ मांज़ काह मुलुक हला फिरोस। 
होयो शुनिह देह ऐकह सांच़ रोह तांई तांह सीहनू रोह मांनुशा हक्का-बक्का फिरेसाह।
तेत्रेह एकह मांनुश दोर्राऐन पाह आछ़िह देह बोलोस, होई सऐब आलकोह बातेस। 
अफवाह बाते बोलेन साह। 
तामोर रोह वोट होर रोह डेर सऐब काह बोदिस। 
हांऊ खिरकिये बिते शांई आछ़ेन सुहं।” 
हांऊ दिमांङ बोलेन सुहं।
ओरु-पोरु, हांडेन फिरेन पोरदान होर रोह बिह नोतिज़ा निकलोस।
दुई ज़ोन लाह तांह बिशोह दोश आई बातिस-बातिस वोट पोरोस
तेबिह प्रतियोगिता लुभिया सिह सीह्नू मांज़े फिरोस।
तेर-मेर नुदोह दुई रआ वोटा काह लुभिया हारियोस
आई यालडुङ ज़ेओ खांक ज़ुर्राई देह आफरोह खास मांनुशा होर सेह एकेह तिन्छ़े काह ठुरोस।
सीहनू रोह मांनुशा खुसिये नाच़ेन थियेह। 
तेनोरिये सीहनू लाह फुला रोह मुडाली लायाओस।
बाज़ा स्या होरिह तांह पोएले काऐ तिन्छ़े आछ़िह थियेह। 
तेनोर रोह काम ज़ुन बिह ज़ितियेस, तेनोर रोह तांई बाज़्यानोह थियोह।
बाज़ा बाज़्याऐन थियोह, आई सीहनू रोह मांनुशा होरिह खुसिये नाच़ेन थियेह। 
ऐक्याह होयो बिह मांनुशा थाकदेस, ज़ुन चापलुसी टानदेस।
बोदिह बाग तांह लुभिया रोह मांनुशा होतिन्छ़े आछ़िह देह नाच़ेन थियेह। 
आई सीहनू होतिन्छ़े गोरे-गोरे नाशिह सऐब लाऐ शुक्रिया बोलेन थियोह।
ब्याल रोह सात बाज़े काह सऐबे देशियाह लाह शुक्रिया बोलेन-बोलेन राट रोह ग्यारह बाज़्याओस।
सीहनू रोह गोरे तेर-मेर नुदोह ढाई-त्रोन बाज़े सेग ढोल-ढमाका फिरेन थियोह।
आमोर रोह वार्ड केह पंच सिंघो ज़ितिदे। 
भूती सिह फींगू हारुवी देह।
ऐक्या खुसिह मोन्याई, तेह ऐक्या दुखे मुलुक रांका ज़ुटाईयेन थियेह।
लुभिया रोह च़ार-पांच़ कोन्या होरिह गोरु रोह खुर पिछ़ाऐ तेनचाई बेशिह थियेह। 
आई तेनोरिह राकां ज़ुटाईयेन थियेह पानिह नेबेज़िह देह। तेनोरिह बोलियेन थियेह, 
याह आते! हांऊ तांह मुलुक रुई देह। 
ज़ेत्रेह मांलाह पोतांह लागिह किह लुभिया निज़ितीई, तेत्रेह मेरोह मोने बाज़ोस। 
ऐह किह खोटिह?
ज़िह फिरनोह थियोह सोह तांह फिरिह छ़ेकिह। 
ऐकुम बेरे महिला मण्डल सिह मांनुशा होरिह साथ दितांह, तेह तामोरिह नाहारिनो थियोह।
‘‘ईन लाह सगरान्दू सेह पंगा मांगनो ठीक निफिरोह बाई।’’ 
एकह कोन्यासे लोनडाईयेन पाह बोलोस।
होयो तांह युहं बिह बोदकोऐ हाथियेन थियोह। 
ईनिये सगरान्दू सेहे पंगा नामांगिह। 
पोएले बिह तांह खुर्दी रोह देन लाह ऐखले केह लोसिह। 
तेह तोल सेह सन्तो लाह बिह। 
यांह क्यालू! रांक ज़ुट। 
चतरोए बोलोस, तिनिये खालिह गिलास आङमांऐ टानिह च़ुटकाङ फिरोस।
महालोए गिलास केह रांख बेज़ोस आई चतरोए फाटाक काह ज़ुटिह बेज़ोस।
मांलाह बिह बेज़ यांह! बुद्धियें बिह गिलास आङमांऐ ज़ागोस आई महालोए गिलास केह बोरिह रांक बेज़ोस।
गिलास पाई बुद्धिया बिह बोलेन थियोह। 
आंह यांह! तुहं दिमांङ बोलेन सेह। 
च़ोरा लाह बोलदोस, च़ोर खोटोह आई पहरेदारा लाह बोलदोस, तुमोरिह ऊज़ियोह। 
ज़िह थाली केह खांदोह, होतिज़ केह डबर गारदोस। 
मोरनोह बेज़ोह हरामज़ादा लाह, टोब हारुई सोह। 
तामोरिह किज़ु फिकोर टानेन? 
तुहं रांक बेज़ गिलास केह ईज़ लाह छ़ेकिह बेज़ुगे। 
तेह गोरे नाशिह सुतिह थाकुगे।
खोजूऐ बोतोल केह बोच़ुन रांक लाह सऐबे रोह गिलास केह गाटोह-गाटोह टानिह बेज़ोस। 
आई छ़ेकिह देह बोतोल होतिन्छ़े पायाई ज़ागोस।
तिज़ लाह बिह तेनोरिये पानिह निमिशांई ऐखोह ज़ुटोस। 
यांह कोन्या होरिह
हांडोह नाशिह सुतिह थाकुगे।
भानुऐ दुबारा बोलोस, आई सऐबे लुनटुक शांईयेन पाह जेओ नांह केयोह आफ-आफरोह गोरे नाठेस। 
तेनोरिह ऐसा तांह गोरे पोछ़ियाह किह नोपोछ़िह किछ़ेह पोतांह नुदोह।
सोह राट छ़ेकियोस। 
दोथिह फिरोस, नोऊवोह दियुस च़िलकोस।
बाग स्या रोह छ़ेल्डु भातो बाज़ार काह अखबार आनमेहं कोन नाशेन थियोह। 
तेत्रेह तिन लाह बात केह एकह ज़ागा सात-आठ मांनुशा दियुस ताफियेन बेठियेसाह।
तेनोर मांज़ भूती सिह फींगू बिह मुहं पिनटेई खोरोह थियेह।
ज़ेओऐ भातो तिन्छ़े काह नाशेन थियोह, तेह तिन लाह देखिह देह भूतिये तापली बाज्याई देह हाथ जोडाई बोलोस, महाराज शुक्रिया। 
तेईंयेह मांलाह वोट बेज़िह देह।
तिन रोह बाते शुनिह देह भातोए बिह तिन लाह बोलोस।
तिनिये हांसेन पाह बोलोस, पंगाऐ किज़ु मांगिह?
आफरोह मोरज़िये दुई च़ार मांनुशा रोह बेकावांह केह आछ़िह देह किज़ रोह तांई खोरोह फिरिह? 
आज़ होसो ज़ोमाना नाथाकिस। 
मांनुशा मुलुक सोमोज़दार फिरिह साह।
आज़ सऐबे सुन्च़ि सेमेल्याई देह मांनुश लोरिहदेस आई काम खराब होसोऐ टानदेस ज़ुन रुप्या रोह तांई बिकदेस।
तेनोरिह काज़ुऐ नोसोम्ज़िदेस। 
पुरोह ओकोल लाह तांह लुटुवांह होरिये खांईस
ऐखोह आफोरिये हुशारा फिरदेह साह।
होयो बोलिह सोह तिन्छ़े काह ठुरोस।
बाज़ार केह ओरु-पोरु त्रोन-त्रोन, च़ार-च़ार मांनुशा होरिह खोराह फिरिह देह होईये बाते बाताईयेन थियेह।
कईयों मांनुशा होरिये तांह दुखे दोथिह काऐ रांका ज़ुटाई थियेह। 
एकह धक्के खांऐन पांह हांडेन थियोह।
सोह लुभिया रोह खास मांनुश थियोह। 
मुलुक ज़ुटिह थियोह। 
हांडिह बिह नोबोलेन थियोह। 
बाते बिह थोलबोल्याऐन बात्याऐन थियोह।
पोरु काह गाहला बिह आछ़ेन थियोह। 
सोह तिन काछ़ेह पोछ़िह देह बोलोस, यांह! मुबारक बाद।”
याह! तुहं मांलाह किज़ु मुबाराक बाद दियेन सेह। 
मेरोह पोरदान तांह हारुई देह।
तिनिये होतिगे बोलिह देह, तोलिह बाते ठुरेन थियोह।
वेसे बिह एकेह मांनुश शुप्टि-शुप्टि ज़ितिनोह बोलोह नाथाकदो। 
तिन रोह दिमांग खराब फिरदोस।
नोऊवोह मांनुशा होर लाह बिह मोका देनोह च़ाँनोह। 
सऐबे रोहवे होंकस।
हिन्दी ट्रांसलेशन स्या आई काज़ु उर्दू रोह।
होसो बेला केह भूगोल लाह उर्दू केह चेमांमे लाह छ़ूट थियोह।
पांच़ मिन्ट केह गुरुज़ी कापी होरिह शांई देह फ्री फिरदोह थियोह।
तिज़ काह पिछ़ुह क्लास रोह एकह चक्कर बेज़दोह थियोह। 
तेह मेरोह डैस्क गाश खुडिह ज़ोन्टाङ बेज़िह बेशिह शिख्यादो थियोह। 
होई तिन रोह रोज़ रोह आदोत थियोह।
हांऊ आफरोह क्लास रोह मॉनीटर थियोह।
होज़ रोह एकहे फायदा थाकदोस, किह मांलाह पोताह लागेन थाकदोस कुन छ़ेल्डु गोरे शिखियेनस, 
गुरुजी रोह बाते शुनेनस आई कुन डाह खोटेनस।
डेस्क दुई सीट रोह थियोह।  
मुकसिह एकह लडका बेशतोह थियोह, 
सोह मुलुक तेज़ थियोह।
सोह वाल सादाङ छ़ेल्डु थियोह।
किसनू नांओ थियोह। 
तेह तांह डराल्लू थियोह।
गुरुज़ी रोह काद शुनदिह सेह रुदोह थियोह।
गोरे शिखिनो आई काम दयारो खोटनोह तिन रोह होईये काम थियोह।
सोह जाट होर रोह छ़ेल्डु थियोह आई कहुरकड़ि देश केह थाकदो थियोह।
गुरुजी पाक्का होज़ रोह तांईये मेरोह डेस्क गाश बेशिह देह शिखियादो थियोह। 
होतिन्छ़े बेशिह देह आछ़ेन-नाशेन स  ऐब लाह शादोह थियोह।
पोताह लागदो थियोह कुन आछ़ेन कोन।
हांऊ शिखिनो केह पाक्का निथियोह।
तेबिह होई दिमांङ बातेस। 
ज़ुन मेरोह अंग्रेजी, हिसाब केह अलजबरा, भूगोल, ज्योमैट्री केह त्रोन बिशेह पोन्दरा काह गाटोह नंबर नाछ़तो थियोह। 
संस्कृत, हिंदी केह सऐब लाऐ पिछ़ाऐ शोठादो थियोह। 
आई काज़ु बिह च़ार बिशेह पांच़ काह गाटोह नंबर नाछ़तोह थियोह मेरोह। 
मांलाङ कोलाङ साह। 
जनवरी रोह मोसारोह थियोह। 
शेलोह बिह बानबात थियोह। 
डैस्क गाश बेशनोह आसान नाथाकदोस, तेब बिह शिखिनोह तांह थाकदोऐ। 
रोज़ रोह गान आज़ बिह क्लास लागिह थियोह।
तेह एकह घंटी आई बाज़्याओस गुरुज़ी भूगोल शिख्यामे रोह तांई क्लास केह आछ़िह मेरोह डैस्क गाश बेशिह देह शिख्याऐन थियोह।
गुरुज़ी रोह ओवरकोट रोह एकह खिसोह मुक बिलेह थियोह।
मेरोह डैस्क रोह बिते आमोरिये मुंगफोली रोह छ़िलका बोर्राई थियोह।
ज़ानिह मांलाह किह फिरिह युहं, 
मेईंयेह सऐब छ़िलका लाह गुरुज़ी रोह खिसोह केह बोर्राई। 
गुरुज़ी लाह किछ़ेह बिह पोताह नालागिह देह।स
मेईंयेह मेरोह कोन्यास लाह च़ुटकाङ थाक कोन च़ुडुवे देई देह।
ईमरिह छ़ुटी फिरमेहं लाह पांच़ सात मिन्ट थियोह 
किह हांऊ आफरोह डेस्क  रोह बीत रोह खिरकी काह चुपचापे लाङ-छ़ार्राई कुवांङ रोह बातेसोलोक रोह बीचे ग्राउंड काछ़ेह मोटर होर अड्डा गाश पोछ़सुहं।
हांऊ गोरे लाह ठुरिह, तेह स्कुल रोह घंटी बिह बाज़्याओस।
हांऊ डोरिह देह।
दिमांङे बोल्देस, पापी लाह मांरमे रोह तांई पापी रोह पाप लाह छ़ेलिह फिरदोस।
ऐखोह होईये हालोत मेरोह बिहस।
हांऊ किछ़ेह नोबलिह फटाक काह गोरे पोछ़िह देह।
मांनुश केतिग बिह चुस्त सिह च़ालाक हुतांह बिह तिन रोह मांरे आदोत तांह आफरोह असर देख्यादोऐ।
गुरुजी रोह खिसोह केह मूंगफली रोह छ़िलका नेबेज़नोह च़ाँनोह थियोह।
मांलाह बिते काह बानते ज़ानोह आछ़ेन थियोह
हांऊ मुलुक बेचेन थियोह।
मेरोह आंमाऐ पुछ़िह किह हांऊ च़ुटकाङ किज़ु सुहं?
कियाह स्कुल रोह काम नोखोटिया।
मेईंयेह मुटकान डक्लाई देह नुवांह बोलिह।
आई सोह होतिन्छ़े काह फाटाक काह ऊज़ियोस।
मांलाह राट काताई बोखे निथियोह तेबिह मेईंयेह रोटिह खांई देह।
होई बिह दिमांङ बातेस किह निज़ बिह मांलाह बोडोह मुश्किले आछ़िह देह।
आयेक दयार तांदु स्कुले नाशनोह रोह मोने निथियोह
तेबिह किह टानोह पेपर मुटकान गाश थियोह।
नागा बेज़नोह आफरोवे नुकसान टानोह थियोह।
हांऊ हिमोत टानिह देह स्कुल बिह नाशिह देह, मेरोह खुडिह तांह डोरे कांमेन थियोह।
मुकाह  पिछ़ाऐ काह आछ़ते स्या छ़ेल्डु पेरे होरिह बिह आङमांऐ निकलेन थियेह।
प्रार्थना बिह शुरु फिरिह थियोह
हांऊ तांह प्रार्थना केह नोनठिह देह।
मांलाह पोताह थियोह 
किह गुरुज़िऐ प्रिंसिपल लाह ज़ुरुर मेरोह शिकेत टानिह हुवेस।
आई बाराह-बाराह बेंत बिह खांनोह फिरेस।
हांऊ सीधा आयेक स्या बाते आफरोह क्लास केह नाशिह देह बेशिह थाकिह।
सऐबे छ़ेल्डु पेरेह होतिन्छ़े पोछ़िह देह ज़ोरिये ज़िङाईयेन थियेह।
याह युहं तांह ईन्छ़े बेशिस।
प्रिंसिपल तांह बाऐ गेट गाश खुरसी बेज़िह बेशिह थियोह।
हाथ केह बैंत रोह बेरगा पाई थियोह।
ऐक्या छ़ेल्डु पेरे रोबे बोलेन थियेह
यांह तुहं ईन्छ़े कियाह खोटेन, बाऐ नाश कुन तांह तांऊ लाह पोरखिस।
हांऊ मोन केह ऐखले बैंत खांमेहं रोह तांई तेयार थियोह। 
तेबिह सऐब रोह सोमने नुवांह।
मांलाह डुक-डुक्यानोह आछ़ेन थियोह।
हांऊ पोरखी थाकिह किह ऐह प्रिंसिपल दुई त्रोन गुरुज़ी  होर सिह कोमरा केह आऐस।
पोढाई शुरु फिरोस, हाज़री बिह लागोस।
हाजरी बेज़दोह स्या गुरुजिये पुछ़ोस, “यांह देव तांऊ लाह वामांङ काम होर रोह आलावा आई किछ़े काम नाछ़तोवा।
बिच़ारो, गुरज़ी गुलाब सिंह रोह कोट रोह खिसोह केह मुंगफली होर रोह छिलका बेज़िह देह शोरोम नाछ़ियांह तांऊ लाह।
हांऊ फाट काह हांसिह किह मेईंयेह होई सऐब नोखोटिह देह।
मोडोरे, ऐह प्रिंसिपल साहबे आछ़िह देह सऐब पुछ़ेस।
घंटी बाज़्याओ, पीरियडा बोदलियेन थियोह 
आई मेरोह बेचेनी बिह बोडियेन थियोह।
डोरनो बिह तांह मुलुक आछ़ेन थियोह।
आदोह छ़ुटी बिह फिरोस, तेबिह कुने नाछ़िह।
होयोवे पोरखी थाकिह देह गुलाब सिह गुरुज़ी रोह क्लास रोह आखरी घंटी बाज़्याओस।
हांऊ आज़ बिह होताज़ु रोह मेरोह हालोत किह थियोह बोलिह नोबोलु।
हांऊ बेहोश निफरिह देह तेबिह चक्कर तांह आछ़ेने थियोह, किह तिज़ मांज़ गुरुज़ी कोमरा केह आओस।
सऐबे खोराह फिरेस।
गुरुज़ी कोमरा केह आछ़ती सेह हाज़री बेज़िह देह, आफरोह खुरसी गाश बेशिह देह शिख्याऐन थियोह।
दोथिह काह ब्याल सेग।
छ़ुटी बिह फिरदोह स्या थियोह, मांलाह कुने बिह किछ़ेह नोबलोस।
मांलाह डुक-डुक्यानो आछ़ेन थियोह।
छ़ुटी फिरनोह रोह बेला फिरेन थियोह।
हांऊ केत्रेह छ़ुटी फिरेस कोन पोरखी थियोह, 
किह गुरुज़िये आज़ रोह पाठ खोतोम टानोस।
शिख्यानो बोन्द टानोस। आई मुलुक ङारे बोलोस, आज़ काह पिछ़ुह हांऊ पिछ़ाऐ स्या डेस्क गाश बेशिह देह निशिखिया सुहं।
आफरोह ज़ागा शोठाई देह आदोर नाथाकदोस।
सोह तेईंयेह मेरोह कोट केह मुंगफली रोह छ़िलका बे़ज़िह देह मांलाह सोमज़्याई देह।
मांलाह ओकोल आछ़िस किह तेरोह मोन केह एकह गुरुज़ी रोह केतिग ईज़ित साह।
मांलाह पोतास किह हांऊ हिज़ किन बेशिह थियोह। 
आई कुनिये मुंगफली रोह छ़िलका मेरोह खिसोह केह बेज़िह देह।
होई होरकोत मेरोह छ़ेल्डुऐ खोटिह हुतांह, हांऊ तिन लाह गोलिये मांरदोह थियोह।
होई वामांङ खोटदोह स्या लाह हांऊ गोलिये मांरिह नोबोलु।
तेबिह होई ज़िह मुकसिह वामांङ काम खोटिस
हांऊ होई खोटिह बोलसुहं ऐकुम बेरे सोह फेल फिरतांह
तेह होई बाते रोह मुगाश किछ़ेह असर निफरेस। 
तिज़ मांज़ घंटी बाज़्याओस, सऐबे कोमरा काह बाऐ दोर्राऐन नाठेस।
मुगाश किछ़ेह बारोह निथियोह। 
राट निज बिह आछ़िह, स्कुल रोह सऐब बाते हांऊ बिह बिसरी। 
तिज़ काह सऐब दिमांङ फिरोस।
होताज़ु काह पिछ़ुह गुरुज़िये मेरोह डैस्क गाश बेशिह देह शिखयानो बोन्द टानोस।
सोह ऐह आफरोह खुरसी गाश बेशिह देह शिख्यादो थियोह।
दयारो निकलोस।
होयो फिरिह देह बिह मुके किछ़ेह फोरोक नाछ़ोस।
हांऊ होयोवे आडाङगा आई डाखुल्याह फिरिह देह, तेबिह होई बिह दिमांङस किह हांऊ शिखिनो केह स्या पिछ़ाऐ नाथाकिह।
बोराश रोह ईम्तांन शुरु फिरोस।
होत्रेह पंजाब यूनिवर्सिटी हिमाचल प्रदेश रोह सोलन शहर केह थाकदो थियोह।
आख़िरकार नोतिज़ा बिह निकलोस।
मेरोह नंम्बर ज़ेओ आछ़नो थियोह, होत्योह निथियोह।
हिसाब, अंग्रेजी, संस्कृत आई हिंदी केह सेकंड डिविजन आई भूगोल केह मेरोह 150 मांज़ काह 49 नम्बर थियोह। 
होतिग गाटोह नम्बर देखिह देह मांलाह चक्कर आछ़ेन थियोह।
हांऊ तांह खुसिये थियोह किह मेरोह बोलोह नम्बर आछ़ेस कोन।
मेरोह खांक बोन्द थियोह।
हांऊ तांह बिशादिह किह मुकसिह होयो बिह फिरेस कोन।
मार तांह मांलाह लागिह, किज़ु बोल्तांह हांऊ भूगोल केह फेल फिरिह थियोह। मेरोह नम्बर 49 थियोह।
एकुम बेरे एकह नम्बर आई पोरतांह हांऊ पास फिरनोह थियोह।
कम सेह कम सेकंड डिविजन तांह आछ़नोह थियोह।
मांलाह एकह नम्बर रोह कसार थाकिह।
ज़ेतिग दुई बिशोह नोऊ नम्बर पोरिह थियोह। 
सोह बिह पुरोह नोजोडाई थियोह।
युहं किह फिरिह, मुलुक सुन्च़ि तेबिह किछ़ेह सोम्ज़ केह नाछ़िह देह।
तेह किह टानिह बोलनोह थियोह। 
आमां –बुआ काछ़ेह किह मुहं गिनिह नाशुह।
ज़ास लाह तेनोरिह हीरा ज़ानदे थियेह सोह तांह ज़ान निकलिस।
होसो दयारो रोह ज़ोमना मुलुक मांरे थियोह। 
तेबिह मेरोह गोरे पेर लाह तांह पोएले काऐ थाड डिविज़ान काह मुलुक नोफरोत थियोह।
हांऊ बितरी-बितरी मुलुक दुखिह थियोह।
मेरोह हिमोत निथियोह किह होई नम्बोर होर रोह सर्टिफिकेट मांगिह देह किन आयेक ठांऐ दाखिला मांगु।
हांऊ आफरोहे नोज़ोर केह लोटिह देह।
मुलुक पोलटाङ तांह हांऊ आफुसे बात्याईयेन थाकिह, कियाह हांऊ शिखिनो केह काबिल थियोह?
तिज़ रोह ज़ोवाब होई पोरोस, कियाह होई गुरुजी रोह शोराप थियोवा
ज़िह मांलाह लागिस।
सोरोमे मेईंयेह मैट्रिक रोह नम्बर मांगिह कुन ओरिक्या कॉलेज केह दाखिला नामांगिह देह।
आगे मेईंयेह ज़िह-ज़िह फील्ड केह नाशिह, मुकं पिछ़ाऐ शिखियुन मांनुशा रोह लाम्बोह लाईन लागिह थियोह।
हांऊ पोएला लाईन रोह, पोएला मोहरा फिरेन नाशिह।
तिन्छ़े नम्बर आऊखा निथियोह।
मांलाह पोतांह थियोह। 
ऐकुम बेरे हांऊ होई नम्बर गिनिह देह इंटरव्यू केह नाशतांह
तेह गुरुज़ी रोह शोराप पाक्का साथे आछ़ेस।
हांऊ ज़िन-ज़िन फ़ील्ड केह नाशिह, मेरोह ईज़ित – आदोर बोडियोस।
मेरोह हाथे मुलुक बिशादिनो ज़ेओ काम बिह फिरोस।
साहित्य सिह लेखन आई पत्रकारिता केह हांऊ मुलुक मुशुर थियोह। 
मांलाह दोश तांह नैशनल अवॉर्ड रोह आलावा बिशोह एकह अवॉर्ड पोरिह साह।
ऑल इंडिया राइटर्स सिह जर्नलिस्ट एसोसिएशन रोह प्रदेशाध्यक्ष थाकनो रोह सौभाग्य मांलाह पोरिह देह।
आथर्ज़ गिल्ड ऑफ़ इंडिया ज़ास रोह संस्थापक अध्यक्ष महामहिम शंकर दयाल शर्मा थियोह। 
होतिज़ रोह सदस्य बिह हांऊ थाकिह देह। 
च़ार बिशोह दोश रोह ज़ोमाना केह आमोरिह हिमाचल रोह गिनती केह ऐखोह त्रोन मांनुशा होरिह थियेह।
मांलाह इंडिया राइटर्स ऐंड आर्टिस्ट एसोसिएशन रोह पोएला नैशनल अवॉर्ड पोरिह। 
ज़िज़ रोह संस्थापक अध्यक्ष फ़िल्म जगत रोह मुशुर कलाकार बलराज साहनी थियोह।  
सात बोराश सेग लगातार साहित्य कला परिषद कुल्लू रोह प्रेसिडेंट थाकिह काह पिछ़ुह आज़ हांऊ पोन्द्रार साल काह आथर्ज़ गिल्ड ऑफ हिमाचल रोह संस्थापक प्रेसिडेंट सुहं। 
मेरोह मुलुक कताबा बिह छ़ापाई तेयार साह।
मेरोह सात कताबा बिह छ़ापाई तेयार साह। 
ज़िज़ केह लामां होर रोह मरुस्थल केह, आई हिमाचल रोह  मिर्ज़ा ग़ालिब, लाल चंद प्रार्थी मुलुक मुशुर फिरिह देह।
तेबिह होई बाते दिमांङस, किह थर्ड डविजने आज़ सेग मेरोह पिछ़ा टानोह नोशोठाई आई गुलाब सिंह गुरुज़ी रोह शोराप मुकं पिछ़ाऐ आज़ सेग बिह साह।
बेरगा गिनिह देह मुकं पिछ़ाऐस।
दान-पुण्य टानोह तेबिह फोटो तांह गारेओह।
प्रैस- मीडिया स्या लाह पोएले आर्राईयो।
सऐब काह शांरो देखनोह आछ़नो च़ाँनोह।
मेकअप-शेकअप होरिह टाईम गाश टानोह च़ाँनोह।
आफु पिछ़ाऐ मांनुशा ज़ागनो बिह ज़ुरुरिस।
तेनोरिह तेरोह तारिफ खुब टानेस।
रुप्या रोह तांह कातांईये फिकोर नाटाने।
बेशाक आदिया पाऊवां ज़ुटाईयो।
सोच़कोह मांनुशा होरिह गुप्तदान टानदेस।
तेनोरिह गज्ज, बज्ज बाज़्याई देह नमना नागारदेस।
पंखा सिह नलका होर केह नांओ नेचेमांदेस।
मांनुश केतिग बोतकोह हाथिदोस।
दीपक 'कुल्लुवी' दिमांङ बोल्दोस।
होई दुनिया केह आज़ बिह होसोवे छ़तरोलिस।
ज़ुन दिखावा टानमे आछ़तेस।
ज़ुनिये दुनिया लाह बेकुब ज़ुर्राईस।
मेरोह ज़िन्दगी रोह दर्द होई आखरी पन्ना होर केह चेमाई साह।
गाटोह मेईंयेह आस्याई आई गाटोह स्या तुहं बान्टे।
मेरोह होई दुख केह काईयो नांओ शामिल साह।
ज़िक्र तेरोह निफिरोह च़ाँई ऐखोह होतिग विनती टाने।
मेरोह ज़िन्दगी रोह आखरी कताब, आखरी रचना सिह आखरी बाते होरिह किह बिह हुवेस। 
होयो बिह फिरेस किह होई एकेह पन्ना केह छ़ेकियेस।
याह सैंकड़ों हजारों होर केह याह आई पन्ना होरिह जुडान मांईयेस।
किज़ु बोल्तांह कले रोह दयार कुनिये देखिह।
परमेश्वरे मेरोह तांई बिह पाक्का एकह दयार ज़ुरुर ज़ागिह हुवेस।
ज़ास रोह कले काज़ुऐ नाछ़ेस।
हांऊ एकह चेमादो स्या सुहं।
मांलाह दयारो कह नांह किह नोऊवोह चेमांनो रोह ईछ़ा फिरदोस।
मांलाह एकह टिश ज़ेओ आछ़तोस, आई हांऊ किह नांह किह चेमाने थाकदो सुहं।
मांलाह पोताह किह हांऊ आफरोह आखरी कताब सिह आंरी रचना आई आखरी पन्ना काज़ुऐ बिह पुरोह टानिह नोबोलु।
ईज़ केह ज़ेतिग बिह पन्ना ज़ुडान मांईयेस, तेबिह होई अधूराऐ थाकेस।
आई होई आखरी पन्ना काज़ुऐ कुने बिह लेखक पुरोह टानिह नोबोलदोस। सोह मुंशी प्रेम चाँद हुवेस याह, शैक्सपियर हुवेस, यांह मिल्टन हुवेस यांह कुन ओरिक्या।
आई नांह कुन लेखक ईज़ लाह पुरोह टानिह बोलेस, सोह चाहे मेरोह बुआ श्री जयदेव विद्रोही हुवेस यांह हांऊ आफुऐ।
आखरी पन्ना सऐब रोहवे आदबोरो काह आदबोरे थाकिह देह।
हांऊ एकह बाते बोलुवांह, सऐब मांनुशा रोह एकह नुवांह बल्कि दुई पन्ना खाली थाकदोस।
एकह ज़िह खाली थाकदोस, आई आयेक स्या होसो ज़ुन मांनुश रांकशाऊवी देह दुनियां काह च़ोरिह ज़ागदोस।  
ज़िन्दगी केह होयो बिह बाते होरिह ज़ुरुर गोटदोस
ज़िह सोह च़ाँई देह बिह दुनियां रोह सोमने बात्याई नोबोलदोस।
दावा तांह बोडेह-बोडेह लेखका होरिह टानदे साह। 
किह आमोरिह खुली किताब सिह कोन। 
तेबिह मेरोह मोन होई बाते मांन्यामे लाह राज़ी नुदोह।   
आमोरिह काताई मोज़बुर सिह।
तेनोर होयो ज़ानदेस किह आमोरिह तेनोर काह दुर फिरिह कोन।
होई "दीपक कुल्लुवी" सऐब रोहवे कोर्ज़दार साह।
बेवफा होरिह ज़ेओ आमोरिह बिह आज़ मुशुर फिरिह सिह। 
मेरोह आखरी पन्ना होर केह मेरोह सऐब काह बोडोह कोन्यास, मेरोह बुआ श्री "जयदेव विद्रोही" मेरोह कोन्या, मेरोह सऐब कुछ़ मेरोह देन "कुमुद" 
मेरोह कोन्यास, दुश्मोन, आफरोह बागन्ना, होई दुनियां मेरोह छ़ेल्डु "दीपंकर" आई मेरोह छ़ेल्डी "दीपाली" साह, हांऊ सऐब रोहवे कोर्ज़दार सुहं। 
किज़ु बोल्तांह कास रोह तांई बिह हांऊ बोदिह खोटिह नोबोलिह।
तिज़ रोह तांई बिह कुसुरबार मुकाह बोदिह मेरोह ईमानदारी, मेरोह शराफत सिह मेरोह सोच़ाई आई मेरोह सादाङ थाकनो।
ज़िज़ रोह होई कलयुग रोह दौर केह किछ़ेह बिह ज़ुरुरोते नांई। 
च़लाक हाथिनोह, बाते खाचल्यानो, बेईमानी आज़ रोह दौर किह होईये च़ोल्दोस।
ईमानदारिये मांलाह पोसोन्द साह।
बेईमानिये ज़ितिनो मांलाह नाछ़तोस।
तामोरिह ओरिक्या रोह तांई मोरिह तांह बोलसिह। 
कास रोह क्यारोह काटनो मांलाह नाछ़तोस। 
होयो बिह हुवेस किह पुरोह दुनिया मुकाह नाराज़ हुवेस। 
आई होयो बिह हुवेस, किह मांलाह बिह होई दुनिया काह आई मानुशा होर काह, आपना-बागाना काह किह नांह किह शिकेत थाकदोऐ।   
ज़िन बेदान साह, तिन्छ़े नोफरोत, गिला-शिकवा, ङार सऐब थाकदोस। 
मेरोह आखरी पन्ना केह तुमोर रोह सोमने किह बिह आछ़ेस।
मेरोह कोथा होरिह, कविता, शेर, ग़ज़ल, आई भजन बिह ओरिक्या काद केह हिंदी, उर्दू, पंजाबी यांह अंग्रेजी ऐह होई फैसला तुमोर लाह टानोह हुवेस
किह तुमोर लाह किह शिखिमेहं
आई किह निशिखिमे। 
तुमोर लाह कियाह बोलोह लागदो, किह बोलोह नालागदो। 
हांऊ तांह ऐखोह एकह लेखक सुहं। 
ऐखोह चेमाऐने थाकसुहं। 
तुमोर लाह बोलोह लागतांह तेह शिखियोह। 
नालागतांह निशिखियो। 
हांऊ काताई मांरेह नाज़ान सुहं। 
ज़िंदगी मेरोह ख्याल केह एकह खुलियुन कताब साह।
ज़िज़ केह मेईंयेह आफरोह ओरु-पोरु रोह दुख लाह तोल्याई ज़ागिस।
ईज़ लाह खेलनोह काह पोएले ऐखोह होतिग ख्याल ज़ागेयोह।
मेरोह दुख मुसिबोत केह किन तुमोरिह बिह तांह शामिल तांह नुदेयाहं।
आज़ सेह मेईंयेह हाज़ारो रचना होरिह चेमाई साह। 
मुलुक तांह छ़ापन मंईस, आई ऐक्या आई छ़ापन मांईयेनस।
मुलुक च़िठी सिह पत्रिका होर केह, मैगजीन होर केह, इंटरनैट मैगजीन होर केह आई इण्डिया मैगज़ीन केह मेरोह कोथा होरिह आई ग़ज़ल सिह कविता होरिह छ़ापन मांईयेने थाकदोस। 
मेईंयेह जस्ट इण्डिया रोह प्रेस रिपोर्टर रोह रुह केह बिह काम खोटिह साह। 
होज़ रोह आलावा हांऊ दिल्ली काह छ़ापन मांईदोह स्या अखवार स्वतंत्र राईटर रोह जर्नलिस्ट बिह थियोह। 
ईज़ केह बिह मेरोह रचना होरिह लगातार छ़ापन मांईयेने थाकदोस। 
हिमाचल पौंटा साहिब काह छ़ापन मांईदो स्या मुशुर अखबार 'हिमवंती' रोह हांऊ पोएला कार्टूनिस्ट बिह थियोह।
आफरोह मांनुशा बिह बानबात च़ाफर्रादेस। 
दुख रोह एकह घूँट मांलाह बिह जुटेयाओ।
हांऊ तांह तेरोह तांई मोरिये नाशेन सुहं।
तेईंयेह मेरोह बेदान रोह होईये ईनाम देईयाहं।
आज़ बॉलीवुड रोह मुलुक बोडोह कलाकार इरफान खान नाथाकिह नुदोह।  
सोह दुई बिशोह च़ोदाह बोराश रोह थियोह।
सोह कैंसर रोह मोरीज़ थियोह। 
तिनिये मुलुक फिल्मां होर केह काम खोटिह देह।
त्रोन दयार पोएले तांह तिन रोह आमां नाथाकिह देह।
इरफान खान रोह एक्टिंग लाजवाब थियोह।
तिन लाह बोडोह-बोडोह ईनाम होरिह पोरिह थियोह।
सऐबे मांनुशा होरिये आई फिल्म रोह कलाकार होरिये तिन रोह तांई शोप टानोस।
बोगान तिन रोह आत्मा लाह शांन्ती दियोह च़ाँई।
युहं फिल्मी जगत रोह मुलुक बोडोह नुकसान रोह बाते थियोह।
तुहं होई सियुने नेदेखे किह कुन तांह तेरोह हाथ पाऐस कोन।
हांऊ ऐह पाक्का फिरिह सुहं, तांऊ काछ़े काज़ुऐ नाछ़ु
ज़िन्दगी केह मांनुश मुलुक ज़ितिदो बिह, आई मुलुक पोलटाङ हारिदो बिहस।
तेबिह हार काज़ुऐ नोमोन्यानो च़ाँनो, मेनोत टानेने थाकनो च़ाँनोह। 
काज़ु-नाह काज़ु तांह ज़ितिनो आछ़ेसेह।
मंज़िल काज़ुऐ नोपोरतांह बिह तिज़ रोह नेराङ तांह पोछ़सिये।
कोमिह गोटिह थाकिह देह।
ज़िन्दगी केह तेरोह कमी थाकिह देह।
मेरोह कोलाङ टानोह बिह बेकारे नाठोस।
दुनिया मांलाह नोरोह दितांह बिह दियेने थाक।
मेरोह हिस्सा केह तांह दुख सिह बेबोसी थाकिह देह।
ईज़ लाह हांऊ काज़ुऐ बिह बिसरी नोबोलु।
मांलाह किह फिरतांह, रुवेने थाकसोह।
'दीपक कुल्लुवी' ज़ानिह किन नाठोह हुवेस।
महफ़िल तांह बानबात च़ोमोरोमो थियोह।
होयो बोल्देस, ज़ियुदो तांह हुदोह, तेबिह पोतांह नालागेनस।
ज़िवा तांह तिन रोह ईन्छ़े थाकिस।
मैईयेह ज़िन्दगी केह काज़ुऐ बिह समय लाह बोर्वाद नाटानिह देह। 
हांऊ चाहे सफ़र केह हुसुहं यांह शमशान केह मेरोह कोलोम च़ोलेने थाकदोस। 
ज़िह ओकोल केह आछ़तोस, तिज़ लाह हांऊ कागली केह चेमाने थाकदो सुहं।
गोरे तांह कागली होर रोह डेर लागिह देह।
मेरोह देन होईये बाते रोह तांईये मुलुक परेशान थाकदिस।
ऐह हांऊ कियाह खोटुह, ज़ेत्रेह सेग कागली केह किह नाहं किह नेचेमांऊ तेह खालिह-खालिह ज़ेओ ज़ानोह आछ़तोस।
किह नांह किह
मेरोह शेरोह, शहरी केह किह नांह किह ज़ुरुर थाकदोस।
होयो बाते नुतांह कियाह तेरोह आंखिह काह मिस्ती निकिलनो थियोह।
आयांरोह केहे दिमांङे प्याशो टानमे आछ़ते सोह।
नाहं तांह तुहं होयो मेरोह कब्र काछ़े नाबांटकान मांईनोह थियोह।
मेरोह फोटु लाह मायुस फिरिह नाशानो हुदोह।
मांलाह कोलाङ टानिह होयो तरसन मांईनो निथियोह।
होई तांह 'दीपक कुल्लुवी' रोह वायदा थियोह, कोलाङ ज़ागुगे।
तुहं तांह बेवफा थियोह, होयो बेवजह नोबोलिनो थियोह।
मांनुश लाह काज़ुऐ बिह आफरोह ज़िन्दगी केह शेखिह नाटानो च़ाँनोह। 
किह पोतांह तिन रोह मोत केयोह फिरेस।  
तिन लाह सोदा सादाङ थाकनो च़ाँनोह, ओरिक्या रोह बोलाई टानोह च़ाँनोह। 
कोरोम तुमोर रोह होयो हुनोह च़ाँनोह, किह तुमोरिह मोरतांह बिह मांनुशा सोदा तुमोल लाह कोलाङ टानेन थाकेस।
जिंदगी रोह किछ़ेह ब्रोसा नुदोह, तुमोल लाह ज़ेत्रेह बिह मोका पोरेस बोरपुर ज़िन्दगी रोह काटयानो च़ाँनोह।।
हांई नांह मेरोह ज़ोनोमदिन।
छ़ेल्डु पेरे मेरोह ज़ोनोम दिन बानबात शांरे मोन्याई देह।
सऐब आफुवे गिनिह ठुरिह नुदोह, मांलाह हवा खिल्याई देह।
मेरोह देने मांलाह बोल्दिस, तुहं केक बोदिह नांखाऐ, तेरोह शुगर बोदिस।
तेरोह तांई सुप ज़ुर्राईस, गाटोह च़ेक जेमांऐ।
मेईंयेह बोलिह किह ओरछ़े मांलाह बिह मांछ़ी खांमेह लाह दियोह, हांऊ बिह जेमासुहं।
तिज़ काह पिछ़ुह तांह मेरोह जन्मदिन आगले साले आछ़ेस।
मेरोह देने तांऊ लाह सोरोम नाछ़ेना तेरोह बी. पी. तेज़ होयो बोल्दिस।
डाक्टर बोल्दोस, पपीता दियोह आई तेल काह परहेज़ टानेयोह।
मेरोह नोज़ोर केह तांह मांनुश लाह आफरोह किमती दयारो लाह होयो घटिया सीरियल होर केह बोरबाद नाटानोह च़ाँनोह। 
ज़िह काताई बोलोह नाथाकदोस। 
जेओ बिग बॉस ज़ेओ रोलाङ, लोराई स्या हुवेस, क्राईम स्या डोरनोह ज़ेओ हुवेस।
ज़िज़ काह बोलोह सीख पोरेस, यांह हांसिनो ठाटे टानोह होयो स्या शांनोह च़ाँनोह।
मांनुश लाह किह नांह किह बोलोह खोटेने थाकनो च़ाँनोह। 
आज़ कालिह मांनुशा सार दयार टी0 वी0 केह च़िमरिह थाकदेस। ऐक्या प्रोग्राम तांह बोलोऐ थाकदोस।
बोदिह बाग बेला तांह बोरबाद टानदो स्याऐ थाकदोस।
पेरेह सिह बेशिहदेह शांई बिह नोबोलनो आ़छ़तोस। 
आफुऐ लाज़ाईनो आछ़तोस।
बोलोह रोह ज़ागा केह मांरे बाते शिखिमें पोरदोस।
ऐह वामांङ दयारो आछ़िह छ़ेकिस।
ऐह तामोर लाह आफुऐ फेसला टानोह च़ाँनोह किह, छ़ेल्डु पेर लाह बोरबाद फिरनोह काह केयोह बोच़्यानो च़ाँनोह।
बिग बॉस वांह किह बातेस बिग बॉस रोहस।
सऐब रोह होश उडाई देह।
कलर टीO वीO केह होई कियाह देख्याऐन।
सादाङ मांनुशा होर लाह दोखा दियेन।
'अस्मित','बीना' रोह बोतकोह हाथिनो।
बेशरोम होरिह, कोऐ स्या हदे टानेन।
'डौली विन्द्रा' रोह तोमांसु शांनोह स्या।
तेनोर लाह देखिह देह सोरोमे आओस।
'पामिला' रोह मेखियेन हांडनो
बुढी गोरोह गाश करोडो रुप्या देनोस।
ढाई करोड़ गिनिह ठुरिह नुदोह। 
किछ़ेह बिह मोज़ा नुदोह।
सऐबे एकह रुह स्या देखनो आछ़ेनस।
'श्वेता' हुनस यांह 'मनोज तिवारी'
अंग्रेजी माहोल केह फोसिह देह।
दस्यु लायक छ़ेच़ाच़ 'सीमा' बेच़ारी
सीधा सादा 'खली' बेच़ारा।
ईन्छ़े बिच़ारो मांर-मांर बोटकान मांईयेन साह।
राशनिंग रोह चक्कर केह।
गुज़ारा केयोह टानदो हुवेस।
डौली विन्द्रा, रोह ड्रामा होरिये।
'राखी' लाह बिह सबक देई।
तेनोर रोह दोगलापन साफ़ देखनो आछ़तोस।
शाल्टी रोह गान ग्रोङाईदेस।
मेरोह नोज़ोर केह बिग बॉस सीरियल
पुरोह दुनिया लाह होईये शिख्यादोस।
लोराई, रोलाङ, बाते खाचल्यानो सिह ड्रामा
पापु, देनोह, वामांङ हाथिनो, आई तामाशा।
होज़ काह बोदिह किछ़ेह बिह नांई ईज़ केह।
मेरोह फोरज़ तांऊ लाह सोमज़ानो
हांऊ तेरोह ऐक्या बाते होर लाह बिसरी देह।
आई एक्या बाते होर लाह रांक केह मिशांई देह।
आई ज़िह साथस, कोलाङ किह, ओरिक बिह किह हुवेस।
मेरोह मोन काह मेईंयेह तेरोह नांओ लाह गारिह बेज़िह।
ठाटे रोह बाते होरिह बिह ज़ुरुर हुनोह च़ाँनोह नांह तांह मुलुक बोर फिरनोह आछ़तोस।
छज्जू:- याहं किह फिरिह तुहं ताकला किज़ु फिरिह, तेरोह गोरे कुन मोरियांह? 
सुंकू:- यां खोता, तेरोह शक्ल बोलोह नांई, कम सेह कम बाते तांह बोलोह बात्याओ।
कुने नोमोरिह मेरोह गोरे, होसो तांह मेरोह मुटकान केह जुऐ लागिह थियोह। 
होज़ रोह तांई आमांऐ नांई लाह आर्राई देह मेरोह बाल काटिह देह।
छज्जू:- तेह तांह दिमांङ साह। 
सुंकू तुहं किन नाशेन सेह?
सुंकू:- यां कोन्यास बाजार नाशुगे हांड बोवर आनुगे, मेरोह बुआ ब्रान्डा केह बोवर ल्यामेहं च़ाँईस।
छज्जू :- तेरोह बुआ बोवर लायादो वांह, किज़ु तेरोह आमां बोवर नालायादिया।
सुंकू:- तुहं बिह किह बात्याऐन सेह यांह, बोवर तांह बुआऐ लायादोस।
छज्जू:- कियाह तेरोह आमां किन नुकरी खोटदियां।
सुंकू:- नुवांह यांह, तेस काछ़ेह तांह बेलाऐ नुदोह। 
दोथिह ऊज़िह देह सिसोह काछ़ेह बेशिह देह मेकअप टानेन थाकदिस। 
तेह सिसोह रोह सोमने तेयार फिरिह देह आफरोह कोनिच़ा रोह गोरे नाशतिस। 
सोह बोडोह किट्टी कुट्टी होरिह खेलदिस।
जेत्रेह गोरे आछ़तिस बिच़ारी बानबात शादुई थाकदिस।
आमां लाह मेरोह बोऐन चआ ज़ुर्राई देन्दिस, बुआ खुडिह टेमांदोस
आई हांऊ च़िकस मुछ़िह देंदों सुहं।
आपी रोटिह ज़ुर्राई देंदिस, तेते तरका बेज़िह देंदोंस। 
तेह सऐबे मिलान मांऊविह देह आमां लाह खांऊ देंदेंसिह।
तेह आमां सुतदिस, आमोरिह बांदरु होरिह दोवीई ज़ागदे सिह।
होयोवे आमोरिह खुसिये मिलान मांऊविह थाकदे सिह।
छज्जू:- यांह बाई वांह तेरोह गोर तांह दिमांङे रोह सोरोग रोह गान साह। 
आई तुमोरिह सऐबे सोरोग केह थाकदे स्या होरिह। 
होई ज़िन्दगी तामोर लाह मुलुक रोङग दिख्यादिस। 
सऐब रोङग केह ज़ियुनो तामोर लाह आछ़नो च़ाँनोह। 
आज़ कुन तुमोर सिह हुतांह बिह तेह कले तुमोर काह दुर बिह फिरेस।  
तुहं बोदलिसे आई सोह बिह बोदलियेस।
दयार सोदाह एकह ज़ेओ नाथाकेस। 
काज़ु बोलोह तांह काज़ु मांरे।
सोदाह तेयार थाकनो च़ाँनोह तिज़ रोह सोमना टानमें लाह।
नांह तांह मोन बाज़दोस आई साथ छ़ुटदोस।
केतिग बोदली।
मेरोह देश केतिग बोदलिदे।
मेरोह तांईये ऐह किह थाकिस।
मेरोह देश केतिग बोदलिस।
नांह सोह बाते थाकिह, आई नांह सोह बात।
ज़िह काज़ु मेरोह तांईये थियोह।
मेरोह दुनिया ईन्छ़े छ़ेकिह नुदोह।
ईन्छ़े कुने बिह कोन्यास नाथाकिह देह।
मेरोह शहर केतिग बोदलिह देह।
ज़िह बितिस, तिज़ लाह बिसरियु।
मेरोह मोन होयो बोल्दोस मोन्याओ।
युहं बोखोत रोह कोसोम साह।
मेरोह बोक्त बोलोह निथियोह।
मेरोह देश केतिग बोदलिस।
ऐह तांह कितांह बानते ज़ानोह आछ़तोह होई देश।
रिश्तांऐ खाराब फिरिह देह।
बोलिमेह तांह सऐब  आफरोऐ।
अपनापन किने बिह नुदोह ऐह
मेरोह देश केतिग बोदलिह।
ऐह तुमोरिह कास-कास लाह सोम्ज़ाऐन थाकसोह।
'दीपक' काताई सादाङस।
मोन बिह बाज़िह देह बांन्ठी। 
मेरोह मोन बिह मेरोह नाथाकिह।
मेरोह देश केतिग बोदलिह।
मुलुक पोलटाङ तांह ज़ेत्रेह आमोरिह दिल्ली काह कुल्लू नाशते सिह, तेह होयो ज़ानोह आछ़तोस। 
किह सऐब बोदलिस। 
काईयो बेरे तांह मोन बाज़दोस।
किज़ु बोल्तांह ऐह नांह तांह होसो माहोल थाकिस, आई नांह सोह पुरानो कोन्या होरिह।
कासे केह ऐह बेलाऐ नुदोह।
आफरोह डोल आफरोऐ गेत।
सऐब टेम-टेम रोह बातेस।
सऐब बोदली, तेबिह कोलाङ होरिह काज़ुऐ बिह पुरानो निफिरदोस। सोह तांह सोदाह ताज़ाऐ थाकदोस।
हांऊ दुर काँडोह होर काह आछ़िह सुहं।
ज़िन शेलोह बांगुर होरिह थाकदोस।
ओह ब्यास, पार्वती रोह संगम।
ज़िन कोलाङ होरिह मेरोऐ थाकदोस।
मेरोह पेरेह-ज़ोरेह होरिह तिन्छ़े साह।
तेबिह हांऊ सऐब काह दुर सुहं।
युहं तांह किस्मोत रोह खेल साह।
कासे रोहवे किछेह कुसुर नांई।
ज़ानिह केत्रेह नाशिह बोलसुहं।
वापिस होसोऐ शांरे ज़ागा होर केह।
कुन कोलाङ तांह टानदो हुवेसा।
मांलाह मेरोह देश केह।
'दीपक शर्मा' होत्रेह थियोह।
ऐह हांऊ 'दीपक कुल्लुवी'
शक्ल-सूरते बोदलिस।
च़ाले बोदलिस।
तेबिह सीरत नोबोदली
हांऊ ज़ेओ पोएले थियोह, होत्योह आज़ बिह सुहं। 
बोदलिमे नाच़ाँदोह सुहं। 
आफरोह शोराफोत सिह सादाङ लाह शोठाई नोबोलिह।
शोठानो बिह नाच़ाँनोह।
गाटोह तांह ज़ियुमेहं देह।
सियुने केह आछ़नो शोठाई देह।
पिछ़ाऐ थाकेस, मेरोह बाते होरिह।
होई मेरोह तन्हाई होरिह।
मांनुश आफरोह स्कुल केह बित्याऊन दयारो होर लाह काज़ुऐ निबिसरिदोस, होसो मस्ती होरिह, शरारोत टानोह, रिटाईनो, होई होसो दयारो थाकदोस।
ज़ेत्रेह सोह आफलाह राज़ा ज़ानदोस।
मुलुक सियुने होरिह शांदोस। होई होसोऐ शांरे दयारो थाकदोस।
ज़िज़ लाह सोह ऊमुरबोर कोलाङ टानेन थाकदोस।
हिज़ काह बोदिह दयारो तेह दुबारा ज़िन्दगी केह काज़ुऐ नाछ़तोस। 
होयो फिकोर नुदोह थाकनो, लापरवाही तेह दुबारा किन नसीब फिरेस।
दुनिया रोह सऐब खुसिह सिह दुख काह दुर मुलुक दुर आफरोवे दुनिया केह।
किह नांह किह
मेरोह शेरो-शहरी केह किह नांह किह ज़ुरुर हुवेस।
नांह तांह मिश्ती तेरोह होयो निकलनो थियोह।
आंयारोह केहे दिमांङ प्यांशोह फिरेन आछ़तोस।
आई नांह मेरोह कब्र रोह आस-पास होयो बेबोस फिरिह देह नाबाटकान मांईनोह हुनोह।
मायुस फिरिह नाशांऐ, बोन्द फाईल होर केह मेरोह फोटु होरिह।
मांलाह कोलाङ टानिह देह होयो तरसान मांईनोह निथियोह।
होई तांह 'दीपक कुल्लुवी' रोह वादा थियोह, कोलाङ ज़ागेह।
तुहं तांह बेवफा थियोह
तुहं होयोवे नोबोदलिनो हुनोह।
मांलाह आज़ सेग बिह आफरोह सऐब कोन्या होर रोह कोलाङ आछ़तोस। 
मुलुक बेरे तेनोर लाह कोलाङ टानदो सुहं। 
हांऊ काज़ुऐ बिह तेनोर लाह बिसरी नोबोलु।
मेरोह ज़िन्दगी केह परमेश्वरे मुलुक बोलोह-बोलोह कोन्या होरिह देई साह। 
तेनोर मांज़ काह ऐक्या रोह नांओ तांह विनोद चावला,  रमेश,  अनिल रैली,  पूर्ण बोद्ध,  पवित्र सिहं विर्क,  अलका,   रितु,  हेमंत साहनी, सुभाष शर्मा,  नीरज,  मनमोहन नेगी, कल्पना, रूमी,  पूनम,  श्रुति,  पूनम गुप्ता,  नीरजा गुप्ता, नीशू, कल्पना, शरण जीत सिंह भाटिया,  कुलदीप, सरोज, नीरू,  सुरेश जी शाह,  डॉक्टर पवन,  अरूप कुमार गुप्ता  सुमति,  सीमा, मनमोहिनी ,  रवि कान्त शर्मा,  राजीब बजाज,  सोहन सिंह,  अनील, स्व0 सुनील सूद,  हरजीत सिंह,  काका,  वजयन्त,  टीटू,  अम्बिका, राजा,  लक्की,  किरण,  लबली,  कुसुम,  सुमन, रत्ती, कुंती, सरला,  विवेका, योगेश,  जगदीश, रेनू ।
हाज़ारो रोह हिसाब केह नांओस, आगे बिह बोलेने थाकसुहं। 
ऐनोर काह मांलाह बोरपुर बेदोन पोरिह देह। 
आई मुलुक किह नांह किह शिखिमे रोह मोका पोरिह देह। 
मेरोह लेखनी ऐनोर रोहवे बोदोलात साह।
ऐनोरिह सऐब मेरोह ज़िन्दगी केह नाछ़िह हुतांह, तेह शायाद हांऊ किछ़े बिह चेमाई नोबोलनो हुदोह। 
हांऊ पुरोह मोने सऐब रोहवे शुक्रिया बोलेन सुहं।
सऐब रोहवे एहसान मोद सुहं।
ऐक्या मांलाह बिसरी हुवेस, आई ऐक्या कोलाङ बिह टानदे हुवेस।
रिश्ता कोन्या होरिह हामेशा खोतोम फिरेन थाकदोस।
ज़ुन सोदाह मोन केह थाकदेस।
किन सेग
किन सेग तोल्याई ज़ागुह, हांऊ आफरोह च़ाँनोह सियुने होर लाह।
किन सेग बोच़ाऊ हांऊ आफरोह सियुने होर लाह।
हांऊ आफरोऐ नांओ बिसरियेन सुहं।
किन सेग च़ोरु हांऊ आफरोह शांरे सियुने होर लाह।
हांऊ कियाह सुहं, कास लाह पोतास।
किह थियोह, हांऊ कास लाह पोतांह।
सऐब लाऐ देखनो आछ़ेस ऐखोह मेरोह आज़।
केयोह देख्याऊ हांऊ आफरोह मोन रोह आखांह लाह 
हिज़ सेग तांह 'दीपक' थियोह तेबिह आज़ 'कुल्लुवी' साह।
कास लाह पोतांह आबाद फिरिह यांह बोरबाद फिरिह।
ऐक्या बिसरी हुवेस, आई ऐक्या कोलाङ टानदे हुवेस।
कास लाह किह पोतांह, ऐह तांह हांऊ दीवाना फिरिह सुहं।
दुई दयार केह तामोर रोह दुई बोडेह-बोडेह कलाकारा मोरिह नुदेह। 
ऋषि कपूर सिह इरफान खान।
दुईये ऐह मुलुक फिल्म होर केह काम खोटिह देह।
सऐब लाऐ तेनोर रोह मोरनो रोह मुलुक दुखस।
हांऊ एकह लेखक सुहं। 
चेमांई देह तेनोर लाह श्रद्धांजलि दियेन सुहं।
श्रद्धांजलि
शोप स्या टोबोर
पोताऐ नुदोह शोठाई ठुर्राई देह।
दुई पाक्का कलाकारा
होयो मांनुशा काज़ुऐ नोमोरदेस।
सोदाह मोन केह थाकदेस।
ऐन्दुईये थियेह दुई किमती मुतिङ होरिह।
ऋषि कपूर सिह  इरफा़न।
ऑथर्ज़ गिल्ड ऑफ हिमाचल तामोर रोह हिमाचल रोह एकह अग्रणी साहित्यिक संस्था साह। 
ज़ुनिये  हजारों नवोदित लेखक होर लाह मंच प्रदान टानिह थियोह। 
तेनोर रोह उनकी रचना होर लाह छ़ापाई साह।
युहं सत्रार बोराश पुरानो रजिस्टर्ड साहित्यिक संस्था साह। 
ज़िज़ केह मुलुक मुशुर साहित्यकार लेखक जुडानमांई साह।
ईज़ रोह संस्थापक अध्यक्ष वरिष्ठ साहित्यकार जयदेव विद्रोही साह।
गिल्ड रोह खास संरक्षक , बागवानी मंत्री सत्य प्रकाश ठाकुरस।
कांगड़ा सिह चंबा चैप्टर रोह अध्यक्ष रमेश चंद्र मस्ताना आई संरक्षक रिटायर्ड एच. ए. एस. प्रभात शर्मा साह।
हमीरपुर जिला रोह अध्यक्षा उर्दू रोह मुशुर लेखिका डॉक्टर विभा नाज़ली साह।
मंडी चैप्टर रोह अध्यक्षा तांह स्वर्गीय डॉ कांता शर्मा तेस रोह मोरिह पिछ़ुह सारा काम के0 आर0 पंछीऐ 
आई वर्तमान केह मैडम सुनीता ठाकुर मंडी चैप्टर रोह अध्यक्षा साह।
सिरमौर चैप्टर रोह अध्यक्ष शिक्षाविद अजय शर्मा साह।
ऑथर्ज़ गिल्ड ऑफ हिमाचल कुल्लू चैप्टर प्रेसिडेंट स्या दीपक कुल्लुवी
बीच-बीच केह ऑथर्ज़ गिल्ड ऑफ हिमाचल रोह साहित्यिक कार्यक्रम कवि सम्मेलन खेच़-खेच़िह ज़िला होर केह यांह राजधानी दिल्ली केह बिह फिरेने थाकदोस।
ऑथर्ज़ गिल्ड ऑफ हिमाचल रोह आफरोह साहित्यिक पत्रिका रोह नांओ पारदर्शीस।
ऑथर्ज़ गिल्ड ऑफ हिमाचल रोह आफरोवे एकह बानबात शांरे लाइब्रेरी दीपक साहित्य सदन  शमशी जिला कुल्लू केहस। 
ज़िज़ केह हाज़ारो काताबा होरिह मुशुर लेखका होर रोह साह।
ऑथर्ज़ गिल्ड ऑफ हिमाचल रोह मुख्यालय दिल्ली मनाली हाईवे गाश भुंतर हवाई अड्डा काह एकह किलोमीटर आङमांऐ आई कुल्लू शहर काह आठ किलोमीटर पिछ़ाऐ साह।
ऑथर्ज़ गिल्ड ऑफ हिमाचल सेह एकेह मुलुक मांनुशा होरिह ज़ुडान मांईस। 
ज़िज़ काह ऐक्या खास नांओ साह। 
पालमपुर काह डॉक्टर सुशील कुमार, फुल सरोज परमार, गोपाल शर्मा, रमेशचंद्र, मस्ताना, प्रभात शर्मा, डॉ सी0 आर0 बी0 ललित, डॉ सुदर्शन वशिष्ठ, डॉ सूरत ठाकुर सतीश चंद्र कोड़ा गणेश गणी भारद्वाज कुमुद शर्मा दीपांकर शर्मा, तबोदन, सत्यपाल भटनागर, सुरेश निराश, इंदु शर्मा, इंदु भारद्वाज, पुनीत पटियाल, इंदु पटियाल, सुमन प्रिय सिक्का,  सुषमा गौड़, दविंदर गॉड, डॉ0 ओम प्रकाश,  अरविंद गोयल।
होयो तांह तामोरिह बोडोह-बोडोह बाते होरिह बोल्दे सिह। 
च़ाँहे सोह मोरदोह रोह बाते यांह जानेक रोह बाते।  
तेबिह ऐह पुरोह दुनिया केह कोरोना फेलान मांईनो रोह कोरच़ाते बिना पंडित, काजी़ होई सऐब बाते हरिह फिरेनस। 
होई दयारो केह सऐब रोह धार्मिक आस्था होरिह सऐब दोरोम रोह टोलाङ स्या होरिह ज़ुरुरोत फिरेनस। 
तेबिह सऐब रोहवे मोज़बुरी साह। 
ईज़ रोह बिना किछ़ेह बाते नांई।
सऐब बाते होर काह दुर थाकिह देह, सऐब सिह मिलान मांईदे होई मांरे दयारो केह खुसिये थाकोह। 
युहं वामांङ राजनीति सिह आलकोह, आई गोलोत बयानबाजी़ काह बोच़िह-बोच़िह थाकोह। 
बोडोह सोवाल साह?
कोरोनाऐ होयो ऊत-पत मांचायाईस।
पंडित सिह बिना मोलवी
संस्कार फिरेन नाशेन साह।
जानेक लाह तांह शोठाओ यांह कोन्यास होरिह।
ऐह तांह आखरी
संस्कार फिरेने नाशेनस।
ऐह जानेक स्या होर लाह
कियाह ज़िन्दगी निबितेसा?
यांह मोरदो स्या होर लाह
मुक्ति नोपोरेसा?
युहं एकह बोडोह सोवाल साह।
यांह कोन्या होरिह तुमोरिह बिह सुन्च़िदे बोलो तांह।
दीपक 'कुल्लुवी' रोह तांह 
ओकोल लोडोस।
तुहे कितांह बात गार।
यांह गारो यांह
नांह च़ाफर्राईयो
राधिके सांवरे लाह नांह च़ाफर्राईयो।
तिन रोह बांशिह लाह होयो नोच़ोरेओ
गोकुल मथुर काह आछ़तोस, तेरोह तांई
तिन लाह शांई तुहं खुसिह देखेह
राधिके सांवरे लाह नांह च़ाफर्राईयो।
सोह तांह तुमोर तांई लुटेयामे आछ़तोस।
बांशी बिह तुमोर रोह तांई बाज़्यादोस।
तुहं च़ाफर्रादी सेह कोन्या होर सेह एकेह फिरिह देह, राधिके-2
ऊटुर तांह तुहं बिह मोन्यांओ काज़ु
राधिके सांवरे लाह नांह च़ाफर्राईयो।
युहं तांह सादाङस, बानबात च़ाँनोह ज़ेओस, मोन लाह बानोह ज़ेओस।
युहं घीयु च़ोरदोह स्या, सऐब रोहवे निज़ हाराम टानिस।
सोह गोरु पालास होर सिह, ऐकेह फिरिह गोरु च़ारदोस।
तुमोरिह बिह बेदान टानोह।
राधिके सांवरे लाह नांह च़ाफर्राईयो।
कान्हा फूल 'कुमुद' तांऊ गाशे बेज़सिह।
बेदान सऐब काह बोदिह कान्हा तांऊसिये टानसिह।
तांऊ लाह नाशांतांह मांलाह चेन नाछ़तोस।
बेदान रोह दियोङ तुमोरिह बिह प्लाई ज़ागोह।
राधिके सांवरे लाह नांह च़ाफर्राईयो।
फिल्मी गेत:- तुहं मेरोह साथ देनोह रोह वादा टानतांह, रोह धुन गाश मेरोह नोऊवोह चेमाऊन भजन।
च़ुटकाङ थाकनोह।
ऐक्या मुल्लास आई एक्या काज़िस।
ऐक्या पांच़ पोलटाङ नमाज़ शिखिदे स्या होरिस।
ऐक्या पुज़मे लाह खुसिये थाकदेस।
ऐक्या शुनिह देह सुनाई देह खुसिये थाकदेस।
काईयो तोराऐ आफरोह ज़िन्दगी बित्यादेस।
ऐक्या खुसिये थाकदेस आई ऐक्या ङारे थाकदेस।
हारुई देह बिह ऐक्या ज़ितिदे।
ऐक्या हारुई देह बाज़िह ज़ितिह।
सऐब रोहवे आफ-आफरोह बेहस-बाज़िस।
ऐक्या लापरवास, आई ऐक्या पाक्कास।
ऐक्या मुरुख होरिह आलको-तालको ईलिम बांटदेस।
बिशादिनो ज़ेओ बाते होरिस।
गोवाह रोह रुह केह शांऐन थाकोह।
सऐब रोह शुनोह तेबिह आफरोह मोन रोह खोटेयोह।
कोलाङ टानोह सिह फिकोर टानोह ओकोल स्या ज़ुर्रादोस।
सऐबे विद्वाना तांह नुदेह ऐखोह आंह बोल्देस।
हांसिनो स्या ठाटे बिह तामोर रोह ज़िन्दगी रोह एकह बाग हुनोह च़ाँनोह।
ईज़िये तामोर रोह ज़िन्दगी केह खुसिह सिह ज़ोश पेदा टानदोस।
मेरोह देन पंडित जी ऊज़ियु बोल्दिस।
मांलाह च़आ जुटेयाओ
मेरोह पुरोह डेह दुखेन साह।
आछ़िह देह मांलाह शेल देह।
तेज़ काह पिछ़ुह बोवार सिह साफ-साफाई आई गाछ़ोह दोईये।
बाई गाश काह ठंडा पानिह बोर्राई आने।
बांदरु होर लाह ऐसा मांज़े।
लोकोल मुर्गा लाह कुकर केह बेज़िह रिने।
सुखसेटी रोह च़ाओल रिने।
नेबेरिये हांसाल खोटेह।
मेरोह मुटकान केह कोडुवोह तेल ठोशिह देह मांलिश टाने।
देनिह पेरेह आफरोह पुशां रोह तांई फोरज़ पुरोह टानदिस।
देन रोह फोरज़ किह थाकदो होसो पुरोह टाने।
ईमरिह तीस अप्रैल तांदु मेरोह साडु रतन गौतम हमीरपुर काह ए0डी0सी0 रोह पोद काह रिटायर फिरिहदेह। 
तेह मेईयेह तिन लाह ठाटे टानिह देह। 
मेईंयेह होई शेर चेमाई। 
होयो-होयो बोतकोह हाथियेने थाकनो च़ाँनोह। 
तेह ज़िन्दगी केह किछ़ेह दुख नाछ़ेस।
मेरोह साडु रिटेर फिरिह देह, बानबात बाज़ा होरिह बाज़्याओस।
ऐह मेरोह साडु मेरोह बोईसा रोह सेवा टानेन थाकेस, ऐह तांह मोज़ाऐ, मोज़ा फिरेस।
दिमांङे आछ़ेस।
ज़ुन होयो बोल्देस किह 'कोरोना' नाछ़ेस।
दिमांङे आछ़ेस।
ऐगाङ दुमसा केह नाशिह शांओ।
किह-कियाह फिरेस, तेह पोतांह लागेस।
युहं मोत रोह राक्स गोरे-गोरे मोत बांन्टेन साह।
तुमोर रोह खुसिह होर केह एकदोमे आग लागेस।
तेनोरिह बोच़िह बोलेह ज़ुन आफ-आफरोह गोरे थाकेस।
नांह तांह युहं बेवोक्त तुमोर लाह यमलोक पोछ़ाऐस।
मुलुक बिशादिनो बातेस, आमोर रोह हिमाचल रोह ज़ागाल लगातार खोतोम फिरेनस।
रातो रात चीड़, केलमांङ रोह बोडोह-बोडोह बारच़ो होरिह काटेन साह।
नांह पुलिसा लाह पोताया आई नांह प्रशासन सिह वन विभाग लाह ईज़ रोह खोबोरस।
सोमोज़े नाछ़ेन, हांसुआ किह रूऊ?
होतिग बोडोह लाम्बोह-लाम्बोह ब्राच़ोह काटमे लाह बेला च़ाँनोह।
काटुन सलोफोर होर लाह लखनऊ केह खुला ज़ागास।
ईन्छ़े तांह महात्मा गांधी रोह त्रोन बांदर ऐसा देखनो आछ़तोस। 
नांह तांह वामांङ शांओ, आई नांह वामांङ बोलोह, आई नांह वामांङ शुनोह। 
कासे लाऐ किछ़े पोतांह नुदोह, नांह बागेयाली होर लाह आई नांह देशियांह होर लाह, आई नांह ज़ागलात स्या होर लाह कासे लाऐ नुदोह।  
मोज़ा रोह बाते तांह होईस, किह ऐक्या ज़िमेदार मांनुशा होरिह होयो ब्यान देंदेंस। 
किह होई बोट पुरानो काटिस।
यांह कोन्या होरिह नोऊवोह काटा सिह पुरानो काटा केह किछ़े फोरोक नाथाकदोस।
युहं बोलोह बाते नांई कोन्या होरिह च़ोखसे थाकोह, प्रकृति आफरोह बोदला ज़ुरुर मांगदिस,  कोलाङ ज़ागेयोह।
आगाश स्या रोह शोठोह केह काद नाथाकदोस।
ज़ागांल होरिह बोच़तांह तेह तामोर रोह हिमाचल बोच़ेस।
महाप्रलय रोह दयारोस।
कियाह होयो ज़ानोह नाछ़ेना
होई प्रकृति 
मांनुश काह दिमांङे
ऊटरिस।
ऐकुम ठाऐ बाढ साह, आई ऐकुम ठांऐ हियुस।
ऐकुम ठाऐ गोऐनस आई एकुम ठांऐ आगस।
सुख शांति तांह किन बिह नांई।
दुस्ती च़ुरेनस।
होई सऐब नोतिज़ास।
प्रकृति काह खिलवाड नाटानेओ
डोखरो ओऐदो स्या बाढ काह।
ऐकुम ठांऐ ज़ागल छेकियेनस
ऐकुम ठांऐ बोटा खोतोम फिरेनस।
सरकारी नाक पाड
फिरदोस वामांङ कामा होरिह
ईमरिह बिह सबक नाखांतांह
सऐब कुछ़ खोतोम फिरेस।
महाप्रलय रोह  खतरनाक दयारो आछ़ेस।
आई नेराङ आछ़ेस।
मेरोह कोन्या होरिह तुमोर काह गुज़ारिश टानेन सुहं।
तुहं होयोवे आछ़ेन नाशेन थाकेह।
दुख मांलाह दियेह आई तुहं खुसिये थाकेह।
युहं काँडोह होर रोह बेदान बिह
हिसाब काह बाऐ थाकदोस।
तामोरिह सऐबे सिह बेदान टानदी सिह।
ज़ेत्रेह बिह च़ाँसेह तुहं आज़माऐ।
गाटोह आफरोह तांई आई गाटोह तेनोर रोह तांई।
गेत तेनोर रोह तांई ज़ास लाह मुकाह सिह बेदान थियोह।
होई गज़ल तेनोर रोह तांई ज़ास सिह मांलाह बेदान साह।
यांह कोन्या होरिह मेईंयेह शेर दुनिया रोह तांई चेमांई देह।
ज़िह नेचेमांईस। 
सोह मेरोह मोन केह थाकिह देह।
होयो तांह तुमोरिह आफोरिये सोमोज़दार सोह।
तेबिह तेरोह चोखोट गाश आछ़िह देह तेरोह गुरबत रोह एहसास फिरदोस।
ज़ेत्रेह मेरोह छ़ेल्डु पेरे शुकोह रोटिह खांई देह बिह हांसेन थाकदेस।
आई तेरोह पिज्जा, सिह पास्ता खांई देह रुवेने थाकदो सुहं।
मेईंयेह तांह सियुने केहे गोर ज़ुर्राई थियोह।
हम रहे फूल की ख़्वाहिश में उम्र भर यारो
मेरोह हालोत गाश तांह फुल होरिह बिह हांसियेन थियेह।
दुख नेछ़ेकी ओरिक्याऐ मुलुक दुख देई।
हांऊ तांह आफुऐ आग केह दोर्राऐन आछ़िह थियोह।
नांओ दीपक थियोह, तेह बिह हांऊ मेसे-मेसे ज़ोलेन थाकिह।
शुप्टि-शुप्टि तेनोरिये ज़ोलाई आई गिशाई बिह थियोह।
दुनिया बोल्दिस, मांलाह ग़ज़ल चेमांनो नाछ़तोस।
मेईंयेह तांह होसोवे चेमाई ज़िह मेरोह ओकोल केह आछ़िह थियोह।
आखरी बेला केह हांऊ आफुकाऐ पुछ़सुहं फुर्सत हुदिह बेरे।
मेईंयेह ज़िन्दगी केह किह खोयाई आई किह मांलाह पोरिह।
युहं गज़ल मेरोह नुवांह, मेरोह मोन रोह दुख होर काह च़ोरिस।
तुहं तांह इल्ज़ाम दिसेह किह हांऊ तांऊ लाह रुवाई आछ़िह थियोह, कोन।
होतिग ऊटुरसे मांलाह पोतांऐ निथियोह।
गेत तांह मेईंयेह दुख रोह गुन-मुनाई थियोह।
हांऊ तांह ऐखले थियोह, ज़ेत्रेह ठुरसुहं, मांलाह लोरियेन थाकसोह।
सोह बिह मांलाह नोपोरिह, ज़ानिह कुनिये च़ोरिह थियोह।
बेगुना सुहं कोन आज़ सेग तिज़ रोह सुबुत नोपोरिदे।
ठुरिह पिछ़ुह होई तेनोर रोह हाथ केह आछ़िह थियोह।
मांलाह सियुने होर रोह होकिकोत गाश ब्रोसा निथियोह।
तेबिह सियुने होर लाह ज़ानिह किज़ु आज़मांई थियोह।
मोन रोह टुकरा होर लाह तोल्याई देह हांऊ ऐखले हांडेन थियोह।
मेकदे लाह मेईंयेह आफरोह गोर ज़ुर्राई थियोह।
मिस्ती मेरोवे निकलोस, ज़ेत्रेह हांऊ होई दुनिया काह ठुरिह देह।
आखरी बेला केह तेस रोह वादा कोलाङ आछ़िह थियोह।
आखरी ईछ़ा बिह नुपुछ़िह देह सिधा लेङमांई बेज़िह।
ज़ेओ किह मोका बोडोह मुश्किले पोरिह थियोह।
जन्नत रोह परी
हांऊ कानुन रोह देवी सुहं।
आंखिये नेदेखेन मोज़बुर सुहं।
बेशक बेरिये सही।
ईनसाफ ज़ुरुर टानदी सुहं।
होई कलयुग केह कुनस ज़िह
ज़ास केह किछ़ेह कोमिह नुहुवेस।
मेरोह ताकोत बिह कम नांई।
होसला होरिये बोरपुर सुहं।
वोक्त बिह बोदिलिस।
मेरोह ऐक्या धारा होरिह बोदल्याओ।
हांऊ ईनसाफ पोसोन्द टानदो सुहं।
मांनुशा होर रोह घोमोन्ड सुहं।
निर्भया कांड रोह गान दरिदा होरिह।
मेरोह ठाटे टानदेस।
नोऊवोंह-नोऊवोह बाते होरिह ज़ुर्राई देह।
मांलाह कमज़ोर ज़ुर्रादेस।
नांह तांह हांऊ दोखा देदिह सुहं।
नाश बोदिह लागिस।
मेरोह हाथ मुलुक लाम्बोह सुहं।
तेबिह मांलाह बोदल्याओ।
मेरोह आंखिह रोह पाटिह खुल्याओह।
हांऊ सोरोग रोह पारी सुहं।
निर्भया कांड रोह कुसुरवार होर लाह ज़ुरुर फांसी पोरेस।
तुमोरिह किह ज़ानेन सोह ईज़ काह पिछ़ुह होयो अपराध खोतोम फिरेसाह?
मेरोह गेत आदबोर थाकेस। 
तेह कुने बिह नुपुछ़ेस बाते होरिह।
मेरोह गेत आदबोर थाकेस। 
ज़िह फिरिह सोह चेमांई, रब्बा दुख बिह हांसेन-हांसेन आस्याई देह।
युहं दुनिया रोह ताना बिह आंखिह काह मिस्ती रोह गान बोयाऐन थियोह।
युहं मारे दुनिया बिसरिदिस, कुने बिह कोलाङ नाज़ागदोस।
मेरोह गेत आदबोर थाकेस। 
दीपक 'कुल्लुवी' रोह बाते होर रोह किछ़े मोल नुदोह।
मांलाह शोठाई ठुर्राईसाह, मुकासिह कुने साथ नाथाकेस।
हांऊ एकह शायर सुहं, मेरोह कुन शुनेस।
मेरोह गेत आदबोर थाकेस। 
मेरोह गेत होर केह तेरोह बाते होर रोह खुश्बूस।
मेरोह मोन काह सोह दुर नुदोह मुकसिह ऐकेस।
मेरोह गेत आदबोर थाकेस। 
मुलुक बिशादिनो बातेस, किह तामोर रोह हिमाचल रोह ज़ागंला रोह नुकसान फिरेनस।
रातो रात चीड़ ,दयार रोह लाम्बोह-लाम्बोह बोटा काटेन साह।  
नांह पुलिस लाह पोतांह, नांह प्रशासन आई नांह ज़ागंल रोह अधिकारी होर लाह ईज़ रोह पोतांस।
सोमोज़े नाछ़ेनस हांसु यांह रूऊ?
होतिगा बोडोह-बोडोह बोटा काटमे लाह बेला लागदोस।
आरिह होर रोह मुलुक ज़ोरिये काद आछ़तोस।
काटुन स्लीपर लखनाऊ लाह मुलुक खुला ज़ागा च़ाँनोह।
ईन्छ़े तांह महात्मा गांधी रोह त्रोन बंदरा ऐसा देखनो आछ़तोस।
नांह वामांङ शांओ, नांह वामाङ बोलोह, आई नांह वामांङ शुनोह।
कासे लाऐ किछ़े पोतांह नुदोह, नामः पोडोसी होर लाह, नांह देशिया होर लाह आई नांह ज़ागलात स्या होर लाह तांह काताईये नुदोह।
मोज़ा रोह बाते तांह होईस, किह ऐक्या ज़िमेदार मांनुशा होयो ब्यान देंदेंस, किह होई बोट तांह सुसपा काटुनस।
यांह कोन्या होरिह पुरानोह सिह नोऊवोह काटा केह किछ़े फोरोक नाथाकदोस।
युहं बोलोह बाते नांई।
कोलाङ ज़ागेयोह, च़ोखसे थाकेयो प्रकृति आफरोह बोदला ज़ुरुर मांगदोस।
आगाश स्या रोह शोठोह केह काद नाथाकदोस।
ज़ागंल होरिह बोच़्तांह तेह पांह तामोर रोह हमारा हिमाचल बिह बोच़ेस।
महाप्रल्य रोह दयारोस।
कियाह होयो ज़ानोह नाछ़तोसा
होई प्रकृति
मांनुश काह दिमांङे
ऊटरिस।
किन बाढ होरिह आछ़ेन
किन गोऐन, तेह किन आग
सुख शान्ती किदे बिह नुदोह।
पिछ़ाऐ थाकिह देह।
होई स ऐब नोतिज़ास।
प्रकृति काह ठाटे काह
डोखरोह लाह खांदोह स्या बाढ लाह।
ऐक्या ज़ागंला लाह तोबाह टानेन।
ऐक्या बोटा काटेन।
सरकारी मांनुशा रोह सोमने होयो खोटेन
ऐमरिह बिह ऐनोर लाह सबक निदितांह
सऐब खोतोम फिरेस।
महाप्रलय रोह खतरनाक बेलास।
आई बोदिये नेराङ आछ़ेस।
यांह कोन्या होरिह ओरछ़े बोलेन सुहं।
तुमोरिह होयोवे आछ़ेन-नाशेन थाकेयोह।
दुख आमोर लाह देई नाशेयोह।
तुमोरिह हांसेन थाकेयोह
युहं काँडोह होर रोह बेदानस।
बेमिसाल थाकदोस।
तामोरिह सऐबे सिह बेदान टानदे सिह।
ज़ादु बिह आज़मांऐ।
गाटोह आफरोह तांई, आई गाटोह तेनोर रोह तांईस।
गेत तेनोर रोह तांई ज़ास लाह मुकसिह बेदान थियोह।
होई ग़ज़ल तेनोर रोह तांई ज़ास सेह मांलाह बेदानस।
शेर दुनिया रोह तांई चेमांई यांह मेरोह कोन्या होरिह।
ज़िह नेचेमांईस, सोह मेरोह मोन केह बितेस।
होयो तांह तुहं आफुऐ राज़ा सेह आपने-आप केह।
तेबिह तेरोह चोखोट गाश नाशिह देह आफरोह घोमोन्ड रोह एहसास टानेयादोस।
ज़ेत्रेह मेरोह छ़ेल्डु पेरेह शुकोह रोटिह खांई देह बिह हांसेन थाकदेस।
आई तेरोह पिज़्ज़ा, सिह पास्ता खांई देह बिह रुवेने थाकदेस।
मेईंयेह तांह सियुने शांई देह गोर ज़ुर्राई साह।
बूटा काँडो होर लाह आफरोह हाथे बेज़िह थियोह।
हांऊ तांह ज़िन्दगी बोर फुल रोह ख़्वाहिश टानेन थाकिह।
मेरोह हालोत गाश तांह फुल होरिह बिह हांसेन थियोह।
मेरोह दुख नेछ़ेकिह, बल्कि ओरिक्या मांनुशा होरिये लेङमांई बेज़िह।
हांऊ तांह आफुऐ आग गाश दोर्राऐन थियोह।
नांओ प्यांशो थियोह, हांऊ तांह मेसे-मेसे लेक्च़ाँईयेने थाकिह।
शुप्टि-शुप्टि ओरिक्याऐ मांनुशा हरिये ज़ोलाई तेह हिशांई बिह।
दुनिया बोल्दिस, तांऊ लाह ग़ज़ल चेमांनो नाछ़तोस।
मेईंयेह चेमांई देह ज़िह मेरोह ओकोल केह आछ़िह थियोह।
आखरी दयारो केह आफुकाऐ पुछ़सुहं, फुर्सत केह।
मांलाह ज़िन्दगी केह किह पोरिह आई किह शोह नाशिह।
युहं ग़ज़ल मेरोह नुवांह, मोन रोह दुख होर काह च़ोरिस।
तुहं तांह मांलाह दोश दिसेह, किह हांऊ तांऊ लाह रुवाई आछ़िह देह।
होतिग ङार आछ़ेस, होतिग तांह ऊम्मीदे निथियोह।
गेत तांह मेईंयेह परेशान टानमे लाह गुन-मुन्याई थियोह।
हांऊ तांह ऐखले थियोह, तेह ज़ेत्रेह मोरिह, तेह सऐबे लोरियेन थियेह।
सोह बिह मांलाह नोपोरिह देह, ज़ानिह कुनिये च़ोरिह देह।
तेनोर लाह बेकुसुर हुनोह रोह सुबुत बिह नोपरोस।
तेनोर रोह ठुर्राईनो काह पिछ़ुऐ होई तेनोर रोह हाथ केह आछ़िह थियोह।
आमोर लाह सियुने रोह होकिकोत गाश विश्वास निथियोह।
तेबिह सियुने होर लाह ज़ानिह किज़ु आज़मांई थियोह।
आफरोह किस्मोत लाह आफरोवे गोर ज़ुर्राई थियोह मेईंयेह।
आंखिह काह मिस्ती मेरोहवे निकलोस ज़ेत्रेह हांऊ होई दुनिया काह ठुरिह।
आंखरी बेलाह बेला केह तिन रोह वायादा रोह कोलाङ आछ़िह थियोह।
आंखरी ईछ़ा कियाह नुपुछ़िह ऐखोह लेङमांई बेज़िह देह।
ज़ेओ किह मोका बोडोह मुश्किले हाथ केह आछ़िह थियोह।
जन्नत रोह पारी
हांऊ कानून रोह देवी सुहं।
आंखिये आंधा मोज़बुर सुहं।
बेशक बेरिदे ज़ुरुर सुहं
ईनसाफ ज़ुरुर टानदी सुहं।
होई कलयुग केह होयो कुनस
ज़ास केह किछ़ेह कमी नुदोह।
मेरोह ताकोत बिह गाटोह नुदोह।
मुकेह होसला बोरपुरस।
बोक्त बिह बोदलिस।
मेरोह एक्या-ऐक्या धारा होरिह बोदल्याओ।
हांऊ ज़ुन ईनसाफ पोसोन्द टानदेस।
होसो मांनुशा होर रोह घोमोन्ड सुहं।
निर्भया कांड रोह ज़ेओ हारामी होरिह, 
मेरोह ठाटे टानदेस।
नोऊवोह-नोऊवोह दलिल-अपिल होरिह टानिह देह।
मांलाह कामज़ोर ज़ुर्रादेस।
नुवांह हांऊ दोखे बाज़ नुवांह।
हांऊ मांच़िह सुहं।
मेरोह हाथ मुलुक लाम्बोस।
तेबिह मांलाह बोदल्याओ
मेरोह आंखिह काह पटटी खोल्याओ।
हांऊ जन्नत रोह हुर सुहं।
निर्भया कांड रोह कुसुरवार होरिह हासले फांसी गाश ज़ोनटाङ नाशसाह।
किह ज़ानोह आछ़ेनस, ईज़ काह पिछ़ुह होयो आपराध होयो खोतोम फिरेसा।
मेरोह गेत आदबोरो थाकेस, कुने नुपुछ़ेस।
आऐ मेरोह शांरोह, यांह आऐ मेरोह साथ देह।
मेरोह गेत आदबोरो थाकेस, कुने नुपुछ़ेस।
ज़िह फिरिह सोह चेमांई देह, रब्बा दुख बिह हांसेन पांह बुक्तांई देह।
होई दुनिया रोह गालिह होरिह बिह मिस्तिऐ केह बोयाई।
बिसरिदिस होई मांरे दुनिया, कुने बिह कोलाङ नाज़ागदोस।
आऐ मेरोह शांरोह, यांह आऐ मेरोह साथ देह।
मेरोह गेत आदबोरो थाकेस, कुने नुपुछ़ेस।
दीपक 'कुल्लुवी' रोह बाते होर रोह किछ़ेह मोल नुदोह।
शोठाई ठुर्राईसा आमोर लाह ऐखले, आमोर सिह एकेह कुने नाथाकाह।
हांऊ शायर सुहं, कुन शुनेस एकह शायर रोह फ़रियाद लाह।
आऐ मेरोह शांरोह, यांह आऐ मेरोह साथ देह।
मेरोह गेत आदबोरो थाकेस, कुने नुपुछ़ेस।
मेरोह गेत होर केह तेरोह कोलाङ साह।
दुर नांई मुकांह सोह मेरोह मोन केह ऐकेस।
बेठिऐन शोठाऐन थाके सजना मुकाह पिछ़ुह।
आऐ मेरोह शांरोह, यांह आऐ मेरोह साथ देह।
मेरोह गेत आदबोरो थाकेस, कुने नुपुछ़ेस।
यांह बुझरुआ, यांह तुहं तांह ठेका काह बोतोल आनमें नाशिह थियोह। 
दुई घंटा काह बोदिह फिरिह, तुहं होत्रोह किन बेरिह, तेईंयेह तांह पुरोह मोज़ा खराब टानिह देह।
यांह लुगडु राम, पोएले किह फिरिह, ज़िह ऐह फिरेस। 
मोज़ा खराब तांह
यांह कोन्यास होयो कियाह फिरिह?
बोतोल नोपोरिह देह, ठेका स्या होयो बोलेन थियोह। 
आज़ तांह शुके-पके थाकनो स्यास।
यांह मोमा तुहं बिह स्या, जान्दु रोह रुह स्या शुके-पके थाकनो स्याऐ आज़?
आगाश तांह शांओ, केनोह हियु आछ़ेनस।
गोऐन बिह तांह मुलुक आछ़िह देह, ठेका स्याऐ बेकुफ ज़ुर्राई देह तांऊ मोमा
नोसिहोत
शांऐ बाबा होर रोह डेरा केह नाशतिस।
होतिन्छ़े कांड फिरेनस।
मान मर्यादा ईन्छ़े बिसरिह साह।
बोदलाम फिरिह छ़ेकिह।
ऐक्या सत्यनंद ऐक्या नित्यनंद
ऐक्या बापू आसाराम
ईज़ित गाश हाथ बेज़ेनस दोखा देई देह।
होई पापी शैतान
गोरे बेशिह देह तुमोरिह पुज़ा टानोह
राम, रहीम पोरेस।
होई साधु होर रोह चकर काह बोच़ोह।
दुर काऐ डाल दियोह।
तामोर रोह सादाङ आमां होरिह, बोऐना होरिह आसानिये नोकली बाबा होरिह, आलकोह संत होर गाश विश्वास टानदिस।
होयो ढोंगी हर काह बोच़िह थाकोह।
आमोरिह मोत रोह काताई नेराङ थियेह, तेबिह बोच़िह देह।
किह पोतांह होई ज़िन्दगी रोह उधार बोच़िह थियोह।
तेरोह आंखिह केह दुनियास।
मांलाह बिह बसेयाओ।
बोदिह बोडोह नुहुतांह बिह 
दुई कोमरा रोह सेट दिलाया तांह मुलुक बोलोह थियोह।
खिर काह बिह शुकलोह रोङग तेरोस।
तोह रोह गान कालोह बालस।
पोडर तांह थप्प-थप्पाऐन बेज़िह देह।
हेयर डाई रोह होई कोमाल साह।
हाई-फाई
बुआ स्या आलु काटेनस।
आमांऐ बाल केह हेयर डाई बेज़िस।
छ़ेल्डु स्या गाछ़ोह दोईनोह केह लागिस।
बोवारिये हाथ केह मेहंदी बेज़िस।
हाई यांह नांह मांनुशा होरिह आछ़िह शांओ।
युहं पुशां पेर रोह केयोह शामोत आछ़िस।
पुशां पेरे आज़ बाकरो रिह फिरिह साह।
देनिह पेरेह स्या आगाशे नाशिह साह।
बाबा बालक नाथ तामोर रोह हिमाचल रोह खास देओ साह। 
आमोरिह सऐबे तिन लाऐ पुज़दे साह। 
मोर तिन रोह शोवारिस। 
खासकर कांगड़ा, ऊना, हमीरपुर रोह मांनुशा होरिह बाबा लाह मुलुक मोन्यांदेस।
आमोर रोह गैस्ट हॉउस सूरतकल मैंगलोर केह अरब सागर रोह टापु गाश साह। 
दयारो दोथिह-दोथिह ज़ेत्रेह आमोरिह ऊज़िदे थियेह। 
तेह बाऐ सात, आठ मोर, मोरनी होरिह आई तेनोर रोह छ़ेल्डु पेरेह छ़ुलेन थाकदेस। 
आई उडान मांईयेन देखनो आछ़तेस। 
होयो वाल बोलोह ज़ानोह आछ़तोस। 
युहं वाल शांरे ज़ानोह आछ़तोस। 
होतिन्छ़े तेनोर लाह देखिह देह होई भजन चेमांई थियोह।
दोथिह आमोर लाह तेनोरिये तोल्यादे थियेह।
बाबा बालकनाथ जी रोह नोऊवो भजन
बाबा रोह मोर
बाबा रोह मोर हांड कोठी बिलेह नाशुगे।
बाबा रोह दोरशोन टानुगे।
बाबा रोह मोर हांड कोठी बिलेह नाशुगे।
बाबा शाहतलाई केह गोरु होरिह च़ारेन थाकदोस।
सऐब रोहवे ईछ़ा पुरोह टानदोस, गोर-बार बोर्रादोस।
खालिह खज़ाना बोर्रादोस।
बाबा रोह मोर हांड कोठी बिलेह नाशुगे।
बाबा रोह तांह बाते निरालास, सऐब रोहवे दुख लाह दुर टानदोस।
सोह बोक्त होर रोह कोश्ट होर लाह दुर टानदोस।
बाबा रोह हाथ पाई ज़ागे।
बाबा रोह मोर हांड कोठी बिलेह नाशुगे।
हांऊ 'दीपक'बाबा रोह पुजारी बेदान बाबा काह मांगे।
आफरोह ज़ोला केह बाबा रोह बोरगोत मांगे।
ओरज़ी पुरोह मोने टाने।
बाबा रोह मोर हांड कोठी केह
कोऐ स्या हदे टानेन।
आसाराम जीऐ तांह हदे टानिह देह।
तेईंयेह तांह कमाले टानिह देह।
यांह च़ार बिशोह ऊम्बुर केह बिह
छ़ेल्डु पेर रोह गान हालोत साह
तुहं जडी बूटी कुन स्या खांदोह सेह।
यांह मांलाह बिह बोल
कुन सोच़्कोस, आई कुन आल्कोल्यास
हांऊ कास काह सोवाल पुछ़ु?
होयो बिह हुवेस किह तुहं सोच़ोह हुवेस।
तेबिह पुरुफ तांह च़ाँनोऐ स्यास।
नांह तांह बाबा ज़ी हांऊ दिमांङ बोलेन सुहं।
बानबात बोवाल फिरेस।
पुलिसा गाटोह पुछ़तेया
आई बानबात डुमल्यादेस।
बलात्कार रोह केस केह तांह मांनुशा होरिये
खालच़ु बिह पोल्टेयादेस
सुन्च़ि थियोह किह बाबा फिरसुहं कोन।
यांह ऐह निफिरसु बाबा
होई धंधा बिह बोदलाम फिरिस।
युहं आमोर रोह सोमने फिरिस।
ऐक्या राधा मां, तेह ऐक्या स्या निर्मल बाबा
ऐक्या तांह नित्यनन्द स्वामी फिरिह देह।
दुनिया रोह किछ़ेह बिह कुकर्म नोशोठाई देह।
बानबात साऊकारा फिरेनस।
आदोह दुनिया तांह पागल फिरिह साह।
यांह कोन्या होरिह तुमोर रोह पिछ़ाऐ।
सऐब लाऐ बेकुब ज़ुर्राई देह।
तुमोरिह च़ाल खेलेन सोह।
यांह मांनुशा होरिह तुमोरिह सुदरियो।
हांडोह ऊज़ियो आई काम खोटोह।
आल्कोह ताल्कोह संत होर रोह चक्कर केह तुमोर रोह,
सुर-ताल बिगडान मांईयेस।
छ़ेल्डु बिह तेईंयेह होयो ज़ोरमिस।
तेरोह कसर पुरोह टानिह देह।
यांह किन सेग ठुरसे, हाथ केह तांह एकह दयार ज़ुरुर आछ़से।
तेरोह ईछ़ा होरिह आदबोरो थाकेस।
बाप-बेटा रोह होयो हालोत फिरेस।
तुमोर रोह नोस्ला कोलाङ ज़ागेस।
तुमोरिह मांर मांनुशा होरिये खांङशालिङ टानिस।
केतिग काच़ोह नाज़ास।
शुकलोह छ़ुबा लाविह देह तुमोरिये।
गाटोह कोमांई टानियांह तुमोरिये
तुमोर सिह तुमोर रोह चेला-चपाटा होरिह।
सऐब रोहवे मुहं कालोह।
मेरोह बोस होरिह च़ोल तांह तुमोर लाह
च़िदरी-चिदरिये दिसुहं।
तुमोर रोह सानिग-सानिङ बानिह देह।
तालिबानी होर रोह गान च़ेकनोह थियोह।
सोरोम नाछ़ेना तुमोर लाह बेसोरोम होरिह।
होयो करतुता टानदेस।
वामांङ-थामांङ काम होरिह खोटिह देह।
आफ-आफरोह ज़ोला बोर्रादेस।
मेरोह होयो बोलनो गाश ज़ुन बिह कोन्यास आसाराम नारायण साईं समर्थक लाह एतराज़ हुतांह, सोह खुसिये आमोर काह दुर फिरिह सोकदोस। 
होई पापी होर रोह तांई हांऊ तहज़ीब बात्याई देह, आफरोह कोलोम लाह बेपोलदा नाटानमे च़ाँई सुहं।
आज़ सेग होई चेमाई पोरेस।
च़ोर होर काह च़ोखसे थाकोह, कुकुरा होर काह च़ोखसे थाकोह, ऐह एकह नोऊवोह चेमांनोह फिरेस, सादु-सोन्त होर काह च़ोखसे थाकोह।
ज़ुन बिह कोन्या होर लाह मेरोह रचना होरिह शिखुई देह नोशोङ मांईनोह आछ़ेस, तेनोरी आसाराम बाम ठोशियो। 
तिज़िये तुमोर लाह आराम पोरेस।
धाम शुरु फिरिस।
बोख आछ़ेनस, खांऊ खांऊगे, नांह तांह पारे ठाडा फिरेस।
मांलाह पानिह टिश आछ़ेनस।
मिठोह च़ाओल लोरिमे बेज़ेह, दियुसे खांऊगे।
पेट बाकलो फिरिस, तोल क्योह बेशसे।
एकह तांह दीन रोह पेन्ट गाटोह लाईदे।
सांस तांह कुकुर रोह गान फुलियेनस।
च़ाओल रोह पिचाङे बोर्राई आन।
चरोटी केह मदरा तोरुम देखिह देह, खांक काह लारोह निकलेन थियोह।
दिल्ली तांह रआ बोराश रोह फिरिस।
तेबिह किज़ु रुवेन दिल्ली।
पर्यावरन रोह तांह वाट लागिह देह।
ज़ोवानी केह केतिग मांनुशा होरिह बिस्तरा पांईस।
बारुद रोह डेर गाश बेशिस, सऐबे।
आफरोव हाथे शुह प्याच़ लाह लेङमांई देह।
दिल्ली तांह रआ बोराश रोह फिरिस।
लुटेयानो आई बोम होर रोह दोमांका।
लागिये थाकदोस खेल, तामाशा तांह।
मेट्रोऐ तांह सऐब लाऐ खुश टान्यांओस।
भ्रष्टाचारी होरिये दिल्ली लाह लुटेयाई देह।
दिल्ली तांह रआ बोराश रोह फिरिस।
पांच़ हाज़ार केह तांह टपरु बिह नोपोरदोस।
रिश्पोत रोह बिना तांह कुने बाबू निसिकदोस।
चोर, बाजारी, भ्रष्टाचारी साह।
रिश्वतखोरा रोह फिरिस दिल्ली तांह।
दिल्ली तांह रआ बोराश रोह फिरिस।
बिल्डिगा होरिह तांह लाम्बोह, ऊश्टोह फिरिस।
सीलिंग रोह चाक्कर केह निज़े नाछ़तोस।
दिल्ली तांह रआ बोराश रोह फिरिस।
दिल्ली तांह बानबात मेहगास
आई केतिग दुख दियेस युहं दिल्ली।
तुहं बिह दिल्ली हांऊ बिह दिल्ली
कालोह पिशिये आङमांऐ काह आछ़िह देई।
दिल्ली तांह रआ बोराश रोह फिरिस।
सऐबे ज़ोनोमदिन मोंन्याऊगे।
मुफ्त केह कोडुवोह बिह खांओ।
हाथ केह कासे रोहवे किछ़े नाछ़ेस।
बिते काह तांह खालिस दिल्ली।
दिल्ली तांह रआ बोराश रोह फिरिस।
दिमांङ बातेस।
आठ-आठ, दोश-दोश
तेह मेईंयेह देखिह ज़ुटेन।
होयो बोल्देस दुई पेग बेज़िह देह।
होतिगे नाशतोस पेग होरिह।
गोन्यांनोऐ बिसरिदे साह।
रिनुन मुर्गा सिह बाकरो खांदेस।
तेबिह निराल केह स्या टिकाङ बेज़देस।
भुता स्या काम पुराऐ खोटदेस।
तेबिह आफलाह बानबात बोडोह पंडित बोलिदेस।
हांई यांह नामह मेरोह किस्मोत।
मेरोह देन यांह हांई यांह नांह बोलेन थाकदिस।
डाकाबोर रोह काम नोखोटदिस।
मोज़ाऐ सार दियुसे टी-वी शांऐन थाकदिस।
ब्याल फिदिसे सुतिह थाकदिस।
ज़ेत्रेह हांऊ रोटिह ज़ुर्राई छ़ेकदो सुहं।
तेपांह ऊज़िदिस।
हांऊ तेस लाह किह बोल्तांह।
तेत्रेह रुदिस।
दुख बानत प्यारा।
पुशां मांनुश लाह आफरोह देन बोलिह लागदिस।
बोईसा लाह आफरोह बोईसाऐ पोसोन्द आछ़तोस।
काली सिह चुज़ान बिह वाल बोलिह लागदिस।
दुनिया बोर रोह नोरा-दागा देंदिह सेह पोरतांह।
ऐक्या लाह खुरसी बोलोह लागदोस।
शराफोत रोह नुवांह खेल तांह सियासोत रोहस।
बेरेह होरिह च़ारिह देह नेता होरिह निफिदे।
दीपक कुल्लुवी चेमांनो शोठाओ।
तांऊ लाह चेमांनो रोह बिमारिस।
तेरोह बाते कुने शुनमें नांच़ाँई।
चेमांई-चेमांई देह पुरिह दुनिया हारुई।
यांह तांऊ कियाह ईनाम पोरदो स्याह।
बाते-बाते गाश तांऊ लाह सदमा पोरेस।
यांह कोन्यास कासे रोहवे किछ़े नोनठेस।
तांऊ लाह दुख बारिह लागेस।
बुंद-बुद बोच़्याओ।
पानिह रोह एकह बुंद रोह खांतिर।
दुनिया लाह लोसियेन कुटियेन देखिह देह।
होयो दियुस केह च़ार मील काह
पानिह बोर्राऐन देखिह देह दुनिया लाह।
सोह किह ज़ानेस पानिह रोह मोल।
ज़िन किछ़े बिह गोटिह नुदोह।
लापरवाहिये पानिह लाह।
बोरबाद बिह टानेन देखिह दुनिया।
बुदं-बुदं बोच़याओ कोन्या होरिह।
तेह पानिह नोपोरेस।
अनमोल रतन होई पानिह रोह बिना
खोतोम बिह फिरेन देखिह दुनिया।
तामोर रोह हिमाचल गोमां शांरेस। 
पानिह रोह तांह ईन्छ़े मोज़ास।
दुई रुप्या केह एकह गिलास पोरदोस।
दिल्ली केह दयारो
दर्द-ए-वर्ल्ड कप
वर्ल्ड कप केह आमोरिह श्रीलंका काह हारुई देह।
हांई यांह नांह मलिंगाऐ बानबात लोसिह देह।
ब्राग रोह रुह स्या धोनी बिह ठास फिरिह देह।
किह तांह बानते फिरिह देह आज़ रोह बिच़ारे पुशां छ़ेल्डु पेरे
तेनोर रोह हाल नुपुछ़ोह
ज़ास रोह ब्याल आज़ खराब फिरिह देह।
बोतोल स्या मांनुश बेठिह देह।
तेह ऊज़िह देह आनोऐ फिरिह।
किज़ु बोगन लाह बोदलाम टानेन सेह।
योह हारमज़ादी तामोर रोह टेक्से तांह देश च़ोलेनस।
आमोरिह नुज़ुट तांह देश केह आकाल नाशेस।
ज़ुटदे स्या होर लाह तांह सऐब काह बोडोह ईनाम पोरनोह चाँनोह।
तेनोर रोह तांह ज़ागा-ज़ागा केह पुतला खोराह टानोह च़ाँनोह।
बॉलीवुडे आई एकह हीरोह लाह खोयांनमांई।
हीरोह सुशांत राजपूत फांसी नाशिह मोरिह।
सोह वाल बोलोह मांनुश थियोह।
तिनिये वाल बोलोह फिल्म होरिह ज़ुर्राई थियोह।
सोह वाल शांरे ऊश्टोह हीरोह थियोह।
तिन लाह डिप्रेशन बोदिह फिरिह थियोह।
तिनिये आपने आप लाह फांसी बेज़िह।
पंखा केह फांसी नाशिह मोरिह सोह मांनुश।
कांडोह गाश थाकदो स्या गांधी बाबा कांशीराम।
सऐब बाते केह वाल ओबोल मांनुश।
आफरोह क्रांतिकारी रचना होर काह 
बाबा कांशीराम ज़ेओ मांनुश किने नोपोरदो।
बानबात शारे फुल दयारोह होयो फुल निखिलदोस।
याह कोन्या होरिह आज़ादी रोह सुख आसान बाते नाथाकदोस।
बिना कुर्बानिये होयो दयारोह देखनोह नाछ़तोस।
सरोजनी नायडुऐ बुलबुल-ए-हिमाचल लाह
टिकट बिह तेनोर रोह नांओ गाश च़ोलिह।
बिना बागुर रोह तांह केलमांङ बोट रोह ब्रारच़ोह बिह निहिलदोस।
बाबा कांशीराम ज़ेओ मांनुश
ज़ेल केह पुरोह नोऊ बोराश बित्याई।
मुलुक कुर्बानी होरिह देई, तेबिह नाहारुई।
आज़ादी रोह झान्डा आफरोह हाथे बेज़िह देह।
आज़ादी रोह मांनुशा होर लाह कुने बिह निबिसरिदेस।
बाबा कांशीराम ज़ेओ मांनुश
बाबा काशी राम तामोर रोह हिमाचल रोह शानस।
चेमांई-चेमांई देह तिनिये सऐबे मांनुशा होर रोह आंखिह खोल्या।
बिना तेले दियोङ खोरिच़ नोज़ोलदोस।
बाबा कांशीराम ज़ेओ मांनुश।
वॉर्डर गाश चीनी सेना रोह पोलटोन हर सिह वाल ताकरा लोराई फिरिह देह।
भारत रोह सेनाऐ बिह ताकरा ज़ोबाब देनोस।
तेनोर रोह दुई बिशे पांच़ सेनिका होरिह मोरिह देह।
तामोर रोह स्या बिश सैनिका होरिह शहीद फिरिह देह।
दयारो मांरे फिरिस।
तिन्छ़े काज़ु बिह लोराई फिरिह सोकदोह स्या।
मुलुक बोराश काह पिछ़ुह होयो फिरेनस।
बिशोह एकह बोराश रोह ऊम्बुर स्या हमीरपुर रोह एकह सैनिक बिह शहीद फिरिह देह।
तिन रोह देह संस्कार पुरोह राजकीय सम्माने फिरोस।
सोह सोदा अमर थाके कोन नारा होरिह बेज़िन थियेह।
मिल्ट्री रोह मांनुशा होरिह ऐह ठुर्राईयेन थियेह।
हिमाचल लाह अलर्ट टानिस।
आज़ अंतर्राष्ट्रीय योग दिवस।
होई पुरोह सोंसार लाह भारत रोहे मेहरबानिस।
योगा टानोह आई बिमारी होर काह दुर थाकोह।
सेहत लाह ठीक ज़ागमे रोह सऐब काह बोडिया तोरिकास।
होज़ रोहवे बारे केह आज़ मेरोह एकह रचना एच एम टी वी चैनल गाश आछ़तो स्यास।
आज़ सूर्य ग्रहण बिह साह।
होई ग्रोह मुलुक मांनुशा होर गाश बोलोह नाछ़तो स्या।
होज़ लाह आंखिह केह किछ़ेह नेबेज़िह शातांह ठीक नाथाकदोस।
एकुम बेरे नुकसान बिह फिरदोस।
फिल्टर बेज़िह देह शांई सोकदे।
34 साल पोएले हांऊ कर्नाटक मैंगलोर केह होईये होटोल वसंत महल केह थाकदो थियोह।
होत्रेह मेईंयेह आई जानेक नाटानिह थियोह।
आज़ 34 साल काह पिछ़ुह हांऊ ईन्छ़े दुबारा आछ़िह सुहं, मांलाह वाल बोलोह ज़ानोह आछ़ेनस।
ईन्छ़े मांलाह बानबात कोलाङ होरिह आछ़ेनस।
होसो दयारो केह तांह हांऊ बानबात बेज़िह थियोह।
काताई सीरियस हालोत केह थियोह, होईये होटोल स्या होरिये मेरोह सहायता टानिह थियोह।
ऑपरेशन रोह तांईये कॉमत हास्पिटल केह भर्ती टानिह देह। 
मांलाह बानबात शांई देह आई ऐसा ठीक फिरिह पिछ़ुह एयरपोर्ट पोछ़ाई थियोह।
मुम्बई लाह फ्लाईट, होतिन्छ़े काह दिल्ली आई कुल्लू रोह फ्लाईट रोह टिकाट रोह तांम-ज़ाम टानिह देई देह।
होई होटोल सिटी सैंटर मॉल मैंगलोर रोह सोमने साह।
ईन्छ़े काह सोमोन्द्राङ दोश किलोमीटर दुरस।
सऐब बोलोह पणम्बर सी0 सोमोन्द्राङ साह।
होई अरब सागर केह साह।
नशा मांनुश लाह बोरबाद टानिह बेज़दोस।
ज़िन काह पोलठी आछ़नो बिह मुश्किल फिरदोस।
नशा टानदो स्या मांनुश हवा केह थाकदोस
तेबिह दिमांङ बाते तांह होईयेस किह सोह बुरिह तोराऐ नशा रोह किच़र केह फोसतोस।
नशा टानदो स्या मांनुश रोह खिसोह बिह खाली फिरदोस।
आई डेह बिह छ़ेकिदोस।
नशा रोह धंधा काह तुमोरिह दुर थाकोह।
नाह तांह पुलिस रोह डंडा बोच़िह नोबोल सोह।
नशा तामोर रोह सऐब काह बोडोह दुश्मोनस।
आई ईज़ रोह ईलाज़ बिह लाईलाज साह।
नशा तामोर रोह ज़िन्दगी लाह नोरोक ज़ुर्रादोस।
ड्रग्से डेह लाह नुकसान टान्यादोस।  
तिज़ काह दुर थाकोह आई बोच़िह थाकोह।
ड्रग्स तामोर रोह ज़िन्दगी लाह बोरबाद टानमे लाह मुलुक ताकोत स्यास।
चीनी माल रोह विरोद टानोह।
कियाह चौमिन शोठाई बोल सेयाह?
आमोर सेह एकह पोलटाङ रेन बेज़।
काज़ुऐ मोमो खांई नोबोल सोह।
बाकबास तांह सऐबे टानेस।
तेबिह खोटदे एक्या-एक्या,
सऐबे खोटिह देख्यांता, तेह ज़ानसिह।
होकिकत केह होत्रोह आसान नांई।
केतिग मांनुशा सोस्ता च़िनी सिह मोबाइल शोठाई बोलेस।
आज़ कालिह तांह फिन्डरा बिलेह आम होर रोह सिज़न लागिस।
च़ाँतांह खोह याह आचार बेज़तांह  बिह।
कमाले, कमालस।
तेबिह नाज़ रोह मुकाबला केह मांनुशा होरिह तांह कमस।
किज़ु बोल्तांह दिल्ली सिह हिमाचल काह यूपी– बिहार रोह लाखो कामांईया होरिह ठुर्राई देह।
होई बाते रोह असर सऐब च़िज़ा गाश देखनोह आछ़ेस।
ऐह शायद तेनोरिह काज़ुऐ बिह पोलठी ईन्छ़े नाछ़ाह।
तेनोर सिह काज़ुऐ बिह बोलोह निफरिह।
ऐक्या तांह बात केह मोरिह देह।
कईयों लाह तांह हजारों किलोमीटर पैदल नाशनोह फिरिह देह।
बाबा रामदेवे कोरोना रोह दोवाई ज़ुर्राई देह।
ऐह कोरोना काह कुने बिह मांनुश तरपान मांईयेन नोमोरेस।
बाबाजिये दिमांङे बानबात बोलोह काम खोटिस।
सऐबे दुनिया रोह मुहं प्याशो देखनोह आछ़ेनस।
ऐह फोल-फ्रुट रोह सीज़न शुरु फिरिस।
कुल्लु रोह सैंटरोज़ा प्लम तांह सऐब लाऐ बानबात पोसोन्द आछ़ेनस।
नब्बे रुप्या किलो बिकेनस।
बुरेहाल लुट मांचान मांईस।
ईज़ काह पिछ़ुह तांह बाज़ार केह आडु सेह खुमानी आछ़ेस।
जुलाई केह तांह सेओ बिह आछ़ेस।
सोह बिह मैहंगाऐ बिकेस।
कामांईया होरिह बिह नोपोरेनस।
सऐबे यू0 पी0 बिहार ठुर्राई देह।
ऐह मोज़ा काटयाऐ थाकोह।
हिमाचल स्या होर लाह काम खोटनोह रोह आदोत साह।
निठला रोह रुह स्या होरिह, बेशिह-बेशिह खानोह शिखिस।
ऐह बुआ रोह कोलाङ आछ़ेस।
किह पोतांह इस साल फोल-फ्रुटा रोह सिज़ान दिमांङ नाथाकाह।
मोनसुन बिह आछ़तो स्यास।
एकह बिलेह कोरोना रोह डोरस, मांनुशा नाशतांह बिह किन नाशेस।
फिन्डेरी बिलेह काह बात बंद ज़ानोह आछ़ेनस।
राज़ा हुनस याह साऊकार सऐबे मोज़बुर फिरिह देह।
डीजल तांह पेट्रोल काह बिह मेहंगा फिरिह देह।
ऐह युहं बिह आफरोह अकड देख्याऐस।
पेट्रोल आछ़िह देह होज़ पाट।
बिच़ारो पोतांह नुदोह किह-कियाह सेहन टानेस।
पेट्रोल रोह ईज़ित लाह डीज़ले मांटी केह मिशांई।
सियुने केह बिह पेट्रोल नुसुन्च़ि हुवेस।
आगाश काह तोल बानते शोरिह नाशेस।
याह पेट्रोल रोह कोन्या होरिह कास लाह पोताह थियोह।
एकह दयार दयारो बोदलियेस।
पेट्रोल पंप होर गाश घोमोन्ड देख्यादो थियोह पेट्रोल।
डीज़ले तिन रोह घोमोन्ड लाह ऊतार्राइ देह।
डीज़ल तांह ज़ानेन थियोह किह तिन लाह ऑस्कर ईनाम पोरेस कोन।
लहंगा लाविह देह भंगड़ा टानेन थियोह।
ऑथर्ज़ गिल्ड ऑफ हिमाचल कुल्लू चैप्टर प्रेजिडेंट दीपक कुल्लुवी ने दिल्ली के एच.एम.टी.वी लाईव चैनल खास राज कुमार रत्नेश काह हिमाचली पहाड़ी भाषा रोह रचना होर रोह 
आई गेत होर लाह आफरोह चैनल गाश देख्यासुहं कोन बाते ज़ागिह थियोह। 
तेनोरिह बिह सोह बाते काह राज़िह फिरिह थियेह।  
एकह जुलाई 2020 काह होज़ रोह प्रोग्राम एच.एम.टी.वी लाईव रोह साहित्य चैनल गाश शुरु फिरेस।
तेनोर रोह साहित्य चैनल हिमाचली पहाड़ी भाषा रोह साथ-साथ क्षेत्रीय भाषा होर रोह रचना होरिह 
आई गेत होर लाह बिह देख्याऐस। शुरु-शुरु केह होई सोप्तांह केह दुई दयार बुधाराङ सिह तोवार तांज़ु देख्यासाह।
होई हिमाचल रोह मांनुशा होर रोह तांईये आई हिमाचली पहाड़ी भाषा रोह तांईये एकह ऐतिहासिक फैसला साह। 
होई ऐतिहासिक फैसला काह ऑथर्ज़ गिल्ड रोह अलावा साहित्यिक प्रतिश्रुति सिह संस्कृति लोक मंच दीपकुमुद सुर संगम संगीत क्लब रोह साहित्यकारा
लेखक सिह कलाकार बानबात ख़ुसिये साह
आई राजकुमार रत्नेश जी रोह मेहरबानी साह।
ऑथर्ज़ गिल्ड रोह संस्थापक अध्यक्ष जयदेव विद्रोहिये ज़िह सुन्च़िह थियोह
पहाड़ी भाषा रोह प्रोच़ार- प्रोसार रोह तिज़ बिलेह होई एकह वाल बोलोह काम खोटिस।
चीनी ऐप टिक टॉक पर बैन बेज़िह देह।
होई मोदी रोह बोलोह फेसला टानिस।
चीन लाह मुलुक नुकसान फिरिह देह।
ज़िह खोटिस तिज़ लाह बुकतानो फिरेस।
होई चीन कासे रोहवे सगा नुदोह।
युहं कोरोना तांह पुरोह हिमाचल केह प्राशांईस।
युहं तांह एकदमे फेलान मांईयेन साह।
दयारोह बोलोह नांई।
सरकार लाह होज़ रोह बारे केह सुन्च़िनो च़ाँनोह।
नाह तांह सऐब बोरबाद फिरेस।
उत्तर प्रदेश,  बिहार काह काम खोटदे स्या कामांईया होरिह कोरोना रोह टेस्ट नाटानिह देह ऐखोह आछ़ेन साह।
आई तेह बोदिह बाग तेनोरिये कोरोना पॉजिटिव निकलेन साह।
ऐनोर लाह रोक्यानो च़ाँनोह।
ऐनोर लाह होयो छ़ार्रानोह बोलोह नांई।
हिमाचल बोरबाद फिरेस।
मांलाह विश्वासे निफरेनस किह सुशांत राजपूत फांसी नाशिह मोरिह कोन।
युहं तांह कुने तिन लाह पाक्का मांरिह देह।
रियाऐ तिन लाह दोखा देई देह।
होतिग शांरे कलाकार लाह मांरिह बेज़िह देह।
तेनोर लाह कुने बोच़ाई नोबोलेस, आज़ नुवांह तांह कले ज़ुरुर पकर्रान मांईयेस।
हिमाचल ऐह हिमाचल ज़ेओ नाथाकिस। 
युहं तांह यू0पी0 बिहार ज़ेओ फिरिस।
ईन्छ़े बिह होतिन्छ़े रोह गाने क्राईम फिरेनस।
गैंगरेप बिह ईन्छ़े शुरु फिरिस।
ईज़ित लाह मांटी केह मिशांऐनस।
हिमाचल रोह सादाङ मांनुशा होरिह लाज़ाई बेपोलदा फिरिह साह।
युहं होकिकोत बातेस
सादाङ थाकनोह रोह नाज़ाऐज़ फायदा तोल्याऐनस।
युहं दोरती गाश ऐह प्रलय काल शुरु फिरेनस।
देव घाटी ऐह दानव घाटी फिरेस।
शिव शंकर रोह तांडव लीला डोरनोह ज़ेओ ऊतपात टानेस।
आम रोह बोट गाश एकह सुरीली नांओ सेह प्याच़ थाकदी थिह। 
तेसे होसो बोट केह वाल शारे वाह ज़ुर्राई थियोह।
होतिज़ केह तेस रोह लोडेह-लोडेह छ़ेल्डु पेरेह थाकदे थियेह।
सोह छ़ेल्डु पेरेह आई ऊडानमांई नाज़ानदे थियेह। 
होज़ रोह तांई सुरीली तेनोरिह सऐब लाह खांऊ आनेन देंदिह थिह।
एकह दयार ज़ेत्रेह बानबात गोऐन लागेन थियोह।
तेत्रेह सुरीली रोह छ़ेल्डु पेर लाह बानबात बोख लागोस।
छ़ेल्डु पेरेह बानबात ज़ोरिये रुवाईयेन पाह ताकलाईयेन थियेह। 
सुरीली लाह आफरोह छ़ेल्डु पेर लाह रुवाईयेन देखिह देह पाप कोल्याईनो आओस।
सोह तेनोर लाह चुप टानानोह रोह कोश-पिश टानेन थिह
तेबिह सोह छ़ेल्डु पेरेह बोखे तारपान मांईयेन थियेह, तेनोरिह च़ुटकाङ निफरेन थियेह।
सुरीली सुन्च़ियेन थिह, होतिग गोऐन लागदोह किह खांऊ किन काह लोरिह आनु।
आई तेह खांऊ नानतांह, छ़ेल्डु पेरेह बोखेह मोरेस।
मुलुक सुन्च़िह देह सोह सुरीली तिन्छ़े काह ऊडान मांईदे, पंडित जी रोह गोरे नाठिस।
पंडित ज़िऐ प्रसाद केह पोरुन च़ाओल, दाल आई फोल-फ्रोट लाह ब्रान्डा केह ज़ागिह थियोह। 
प्याच़े देखिह आई छ़ेल्डु पेर रोह तांई आफरोह खांक केह मुलुक च़ाओल बोर्राई देह 
तिन्छ़े काह फाटक काह ऊडानमांई ठुरिस।
आफरोह वांह केह पोछ़िह पिछ़ुह प्यांच़े सऐब छ़ेल्डु पेर लाह च़ाओल रोह दान खांमेह देनोस।
छ़ेल्डु पेरेह रोह पेट बोरियोस, तेह तेनोरिह सऐबे च़ुटकाङ फिरेस आई आफोर मांज़ खेलियेन थियेह।
दिवाली केह मिशांऊन रोङाग पोरदोस।
बोह स्या मिठाई खांमेह देन्देस।
ऐह किछ़ेह दीन दोरोम नाथाकिस।
बेकार पटाका होरिह थाकदोस।
तूड़ी का ट्रक आए तो तूड़ी क्रय कर लेना जी! 
आई साच़ काह पिछ़ुह गोरु लाह पानिह पियाऐ।
सेमच़ेन लाह टेम-टेम गाश पानिह सिह खोर देनोह च़ानोह तेह पाह सोह तेनोर लाह ब्याज़ नालागदोस।
गोरु गोरोम फिरिस। 
डाक्टर लाह फोन टानिह आर्राई देह सुआ बेज़नोह बेज़ोह।
गोरु लाह सुआ बेज़िस। 
गोरोम च़िज़ा मिदियोह
केले रोह पाथराङा आनिह देह गोरु लाह खानोह दियोह। 
तेह सऐब ठीक फिरेस।
कियाह होई पिशिह पालतु साह? 
होई कुकुर बिह पालतू साह? 
नुवांह होई सऐब ज़ानबोरा आज़ाद साह। 
आफोरिये ईन्छ़े आछ़िह देह, ईन्छ़े थाकेनस।
कियाह होई कुकुर होई पिशिह होर लाह किछ़ेह नाटानदोवा? 
नुवांह! ऐनोरिह सऐबे मिलान मांऊविह एकेह थाकदेस।
मेरोह गोरुऐ बाछ़रु ज़ागिह। 
ऐह दामां होर रोह किछ़ेह काम नाथाकिस। 
बाते होयो बिह नुवांह। 
शहर होर काह दुर-दुर देश होर केह ईमरिह बिह दामां होरिये डोखरोह केह हाल खोटदेस।
दिमांङ बाते तांह होईस किह होई ज़ोमाना रोह मांनुशा होरिह डोखरोह रोह काम होरिह ऐह नोखोटदेस। 
तेनोरिह तांह ऐखोह गाडी होर केह रिटनोह सिह फेशन केह थाकनो तेनोर लाह बोलोह लागदोस।
देश केह आबादी बोदियेन नाशेनस। 
डोखरोह होरिह बिकेनस। 
ज़िन डोखरोह बोदेह थियेह, होतिन्छ़े कंकरीट रोह मेहल खोराह टानिस। 
ईज़िये तांह तामोर रोह पर्यावरण गाश वामांङ असर फिरेनस।
मोसोम बोदलियेनस।
बादल फाटन मांइयेनस।
तेह तांह नोऊवोह पीढ़ी रोह मांनुशा रोह होज़ बिलेह दयाने नोनठेनस।                     
होज़ रोह कुसुरवार बिह तांह तामोरिये सिह, ज़ुनिये आफरोह आगुविह रोह धरोहर होर लाह बिसरी देह नोऊवोह ज़ागा केह थाकनोह तेनोर लाह पोसोन्द आछ़तोस।
आज़ हांऊ धर्मशाला केह एकह नृत्य अकादमी केह नाशिह देह
आई छ़ेल्डु पेर सिह बेठिह, ज़िह होतिन्छ़े नाच़नोह शिखियेन थियेह।
सोह छ़ेल्डु पेर सिह हांऊ बाते बाताई, तेह मांलाह पोताह लागिह 
किह तेनोरिह हिन्दी सिह अंग्रेज़ी भाषा बोल्देस आई सोम्ज़िदेस। 
पहाड़ी सिह काँगड़ी भाषा तांह तेनोर लाह आछ़मेह नाछ़तोस।
ऐकुम बेरे होयोऐ थाकतांह तेह आछ़तोह स्या दयारोह केह तामोर रोह लोकोल भाषा रोह तांई युहं एकह मुलुक खतरा रोह बातेस।
होई बोलोह बाते नांई।
अर्जुन शादुई मुलुक देर सेग सुतिह थाकिह देह।
ज़ेत्रेह सोह ऊज़ियोस तेत्रेह तांह सांनुविह थियोह।
सोह ऊज़िह देह ऊछ़ान केह बेशोस आई आयेक काम रोह बारे केह सुन्च़ियेन थियोह।
कुब्जां मालिने तिन लाह सुन्च़ियेन देखिह देह बोलोस, तुहं कियाह सुन्च़ियेन सेह, हरिदोवार हांऊ बिह नाशमेह सुहं। 
मेरोह नुकुर रोह बिह स्वर्गवास फिरिस।
होज़ रोह तांई तुहं ईन्छ़े थाक।
तिज़ काह पिछ़ुह हरिदोवर साथे नाशुगे।
होतिन्छ़े थाकनोह रोह बाते शुनिह देह सोह वाल खुश फिरोस
किज़ु बोल्तांह ऐह किह नाह किह बाहानाऐ सोनकेसी सेह बेठिह सिह कोन।
आयेक दयार दोथिह ज़ेत्रेह अर्जुन ऊज़ियोस तेह कुब्जां बागिच़ा काह छ़ाटोह केह फुल गारिह आनेन थिह।
तेसे छ़ाटोह बिते ज़ागोस
आई फुल रोह माला ज़ुर्राऐन थिह। 
आई सांच़ काह पिछ़ुह तांह तेसे एकह माला तेयार टानोस।
तेह तेसे अर्जुन लाह बोलोस, किह फाटाफाट नांई दोविह आऐ। 
तिज़ सेग सोह होई हार लाह सोनकेसी काछ़ेह पोछ़ाई आसुहं कोन।
होतिग बोलिह सोह सोनकेसी रोह मेहल केह नाठिस।
ऐह तांह अर्जुन लाह पुरोह विश्वास फिरोस किह दिमांङे सोनकेसी रोहवे मांलकिन साह।
सोह होयो सुन्च़ियेन पाह नाईमेहं नाठोस किह ऐह 
मांलाह सोनकेसी सेह बेठिमेह रोह मोका ऐस काह पोरेस।
कुब्जां मालिन सोनकेसी लाह दयारोह हार काह तोल्यादी थिह। 
आज़ बिह तेसे तराजू रोह एकह पलड़ा केह हार ज़ागोस 
आई आयेक पलड़ा केह सोनकेसी बेशिस।
सोह बेशती सेह पलडा बिह बेशोस। 
आज़ फुला रोह भार कम निकलोस आई सोनकेसी रोह भार स्या बोडियोस।
होयो देखिह देह कुब्जा डोरिस आई सोनकेसीये आफरोह ज़ादु रोह सोते ज़ानस 
किह अर्जुन बजरकोप राज्य केह पोछ़िस।
तेस लाह होई बिह पोताह लागिह थियोह 
किह सोह होईये मालिन रोह गोरे साह कोन। 
सोह हांसेन पाह पोलडा काह निकलोस। 
तिनिये मालिन गाश होई सऐब गुप्त बाते होरिह प्रोप्ते टानोस।
आयेक दयार तांदु अर्जुन दोथिये ऊज़ीई देह 
नाईमेह लाह कुवांङ काछ़ेह नाठोस।
ज़ेत्रेह सोह नाई देह वापिस आओस, तेह कुब्जां मालिन बागिच़ा काह फुल होर रोह छ़ाटोह गिनुविह आछ़ेन थिह।
तेसे छ़ाटोह लाह बिते ज़ागिह देह अर्जुन लाह बोलोस, हांऊ ईमरिह आछ़सुह होयो बोलिह सोह बाऐ नाठिस।
तेस रोह बाऐ नाशती सेह अर्जुने फुल होर रोह हार ज़ुर्रानोह शुरु टानोस। 
ज़ेत्रेह सोह पोलठी आईस तेह सोह हार लाह देखिह देह बिशादिस, किज़ु बोल्तांह सोह हार वाल शांरे फिरिह थियोह।
तुहं हार मुलुक शांरे ज़ुर्रादोह सेह। 
कुब्जांऐ हार लाह हाथ केह ज़ागिह देह बोलोस।
हार ज़ुर्रानोह मेईंयेह आफरोह मालिन काह शिखिह देह
तेस रोह मोन ज़ागमेह रोह तांईये अर्जुने होयो बोलोस, आई ऊज़िह देह बागिच़ा केह नाठोस।
कुब्जांऐ हार मांगोस आई सोनकेसी रोह मेहल केह नाठिस। 
मेहल केह पोछ़िह देह हार तराज़ु केह ज़ागोस। 
तेह आयेक स्या तराज़ु केह सोनकेसी बेशिस।
आज़ बिह तेस रोह भार होतिगे थियोह
ज़ेतिग पोएले थियोह।
सोनकेसीऐ पोलडा काह निकलिह देह हार लाह तोल्याई  पोलटाऐन –पोलटाऐन पाह शांओस।
तेस लाह होयो खोटेन देखिह देह कुब्जांऐ फाटाक काह बोलोस
किह आज़ होई हार तिनिये नुवांह, बल्कि तेस रोह पाऊनोह आमनिये ज़ुर्राई थियोह।
वाह! होई हार तांह बानबात शांरे ज़ुर्राईस।
तुहं आंमनी लाह बिह साथ आन तांह केतिग बोलोह थियोह।
होज़ रोह बाहानाऐ होई हार लाह ज़ुर्रादी सेह रोह दोरशोन बिह टानोह थियोह।
सोनकेसिऐ हार रोह तारिफ टानेन पाह बोलोस।
कुब्जांऐ ज़ोबाब देनोस, सोह मुलुक बुढी फिरिस।
ईन्छ़े आनेन सेग राट फिरनोह थियोह
होज़ रोह तांई तेस लाह गोरे शोठाई देह।
ठीक! काले तेस लाह गिनिह आछ़ेह। 
सोनकेसिऐ तेस लाह ङऱे बोलोस, तेस रोह बाते शुनिह देह कुब्जा डोरिस। 
आई बोलोस राजकुमारी जी 
सोह मुलुक बुढिस।
ईन्छ़े सेग केयोह आछ़ेस?
तुहं तांह ज़ोवान नियाह? 
किह बिह टान तांऊ लाह तेस लाह ईन्छ़े आनोऐ हुवेस। 
हांऊ तेस लाह शांमेह च़ाँई सुहं।
तेह हार लाह दुबारा शांई देह बोल्मेह लागिस
वाह! केतिग शांरे, केतिग प्यारा हार साह।
काले किह बिह टानिह तेस लाह गिनिऐ आछ़ेह, नाह तांह हांऊ तांऊ लाह सोज़ाह दिसुहं।
सोनकेसी रोह बाते शुनिह देह कुब्जां होईये सुन्च़ियेन पाह गोरे नाठिस किह ऐह हांऊ राजकुमारी रोह सोमने आमनी लाह केयोह पेश टानुह।
ठीकस, हांऊ अर्जुन लाह बुढी आमनी ज़ुर्राई देह निसुहं। 
ऐकुम बेरेह भेद खुलिह तांह तेह राजकुमारी तिन लाह दिमांङे पोसोन्द टानेस।
बोडोह मुश्किले माली पोरिस, सोह बिह मुकाह खोसिह बेज़ेस
होईये दुखे आयेक दयार तांदु दोथिये कुब्जांऐ अर्जुनलाह देनिह पेर रोह गाछ़ोह लायाई देह बुढी रोह गान ज़ुर्राओस।
आज़ बिह फुल होर रोह हार अर्जुने ज़ुर्राई थियोह।
हार लाह हाथ केह गिनुई आई अर्जुन लाह बुढी ज़ुर्राई सोह उदास मोने नाठिस।
सोह ज़ानदी थिस किह राजकुमारी मुलुक च़ालाकस, सोह अर्जुन लाह पाक्का रोईयेस।
सोह होयो सुन्च़ियेन पाह मांरे मोने नाठिस। 
तेह सोह सोनकेसी रोह मेहल केह पोछ़िस।
सोनकेसिये अर्जुन लाह फाटाक काह रोईयोस।
तेसे कुब्जां लाह बोलोस, आज़ तेरोह आमनी मुकाछ़े थाकेस।
हांऊ आज़ ऐसे मुलुक बाते बाताईमे सुहं।
तुह ज़ेत्रेह काले आछ़से तेह ऐस लाह गिनिह नाशेह।
ज़िह बाते रोह कुब्जां लाह डोर थियोह
होसोऐ फिरोस।
तेबिह सोह किह खोटिह बोल्दी थिस।
अर्जुन लाह होतिन्छ़े शोठाई देह सोह दुखे गोरे आईस।
कुब्जां गोरे ठुरिह काह पिछ़ुह सोनकेसिये अर्जुन रोह भेष लाह गारोस आई तिन लाह नायाई देह 
नोऊवोह युवराज रोह गाछ़ोह लाईनोह बेज़ोस।
अर्जुन नोऊवोह गाछ़ोह लाई देह युवराज फिरोस।
होयो अर्जुन सिह सोनकेसी सियुने काह निकलिह देह होकिकत केह बेठियेसाह
आई होसो मेहल केह खुसिये थाकेन थियेह।
तेह होयोए अर्जुन लाह खोसिह काह पिछ़ुह कुब्जां ङारे मोरेन थिह। 
सोह दयारोह अर्जुन लाह सोनकेसी काछ़ेह खोराह देखिह देह ज़ोलास मांईदी थिस।
होयोऐ ज़ोलास मांईनोह रोह कोरचाते, एकह दयार तेसे सऐब बाते राजा बजरकोप लाह बोलोस।
होई बाते शुनिह देह राज़ा लाह ङार आओस। 
तिनिये आफरोह सेनापति लाह हुकुम देनोस किह सोह सैनिका होर लाह गोनुई देह सोनकेसी रोह मेहल केह नाशिह देह तेस लाह 
आई अर्जुन लाह मांरिह बेज़ बोलोस।
हुकुम रोह मुताबिक सेनापति सिपाई होर लाह गिनुई देह मेहल केह नाठोस। 
तिनिये मेहल रोह फिन्डेरी नाकाबोंदी टानोस, तेबिह तिन लाह बिते नाशनो रोह हिमोत निफरोस।
सोनकेसिये ज़ेत्रेह मेहल रोह बाऐ सिपाई होर रोह घेरा देखोस, तेह सऐब बाते सोमज़िस। 
तेसे सऐब बाते अर्जुन लाह बोलोस।
होई बाते शुनिह देह अर्जुन हांसेन थियोह। 
तिन लाह होयोह हांसेन देखिह देह सोह बिशादियेन 
पाह तिन लाह बोलोस?  
ऐह होई सेनिका मेहल लाह नाश-काश टानिह बेज़ेस। 
दिमांङे मेरोह बुआ रोह ङार होयोऐ साह।
अर्जुन परेशान फिरोस। 
तिनिये बित केह टांङयाऊन त्रोवाल लाह गारिह देह बाऐ नाठोस।
सोनकेसिये तिन लाह रोक्याऐन पाह बोलोस पागल तांह निफरियाह
होतिग बोडोह सेना होर रोह सोमने तुहं ऐखले किह खोटिह बोलसेह?
तिनिये किछ़ेह ज़ोवाब नेदेनोस। 
तिन रोह मुहं रातोह फिरोस। 
डेह बिह गोरोम फिरेन थियोह। 
तिज़ रोह तापे मेहल बिह गोरोम फिरेन थियोह।
होयो देखिह देह सोनकेसी डोरिस आई च़ुटकाङ बिते नाशिह देह पोलोङ गाश ब्रिन नाठिस।
ज़ेत्रेह अर्जुने मेहल काह बाऐ कोदोम ज़ागोस, तेह सोह पुरोह जोश केह थियोह।
तेह तिन रोह डेह बोडियेन थियोह। 
तिज़ मांज़ काह सोह छत्तीस ईच़ ऊश्टो आई बिशोह च़ार ईच मोटोह फिरोस।
ज़ेत्रेह सोनकेसिये तिन लाह देखोस, तेसे डोरिह देह आफरोह आँखिह बोन्द टानोस।
अर्जुने सिपाई होर लाह आफरोह बोडोह खुडिये ज़ेकिह बेज़ोस।
होयो देखिह देह सेनापति बोच़ुन सिपाई होर लाह गिनुई देह तिन्छ़े काह ठुरोस आई राज़ा लाह सऐब बाते बोलोस।
होयो ज़ानिह देह बजरकोप बिशादी देह सुन्च़ियेन थियोह
युहं होयो कुन तकरा मांनुशस। 
सोह फिन्डेरी बिलेह तिन रोह बारे केह पोताह टानेन थियोह।
ज़िन बिह शांदोस, होतिन्छ़े काह दुखे पोरदोह थियोह
ओन्त केह तिन रोह नोज़ोर पाँडवो होर गाश नाठोस।
ऐह तिन लाह पुरोह विश्वास फिरोस किह होई ज़ुन कुन बिह साह, पाँडव होर मांज़ काऐ साह। 
ईन लाह होयो बोस केह टानोह बोडोह मुश्किलस। 
तेह सोह योजना ज़ुर्राऐन थियोह।
ज़ेत्रेह सऐब सेना होरिह ठुर्राई साह तेह अर्जुन आफरोह ओसली रुह केह आओस। 
आई बिते पोछ़िह देह सोनकेसी काछ़ेह बेशोस।
सोनकेसी मोने-मोन वाल खुश फिरिस किह तेसे वामांङ मांनुश लाह 
बेदान नाटानिह। 
दिमांङे पाँडव ताकोत स्या होरिह साह।
होई बाते रोह एकह होप्ता काह पिछ़ुह अर्जुन रोह नांओ केह राज़ा बजरकोप रोह एकह च़िठी आओस। 
तिज़ केह चेमांई थियोह, हांऊ तेरोह बहादुरी रोह ईम्तियान मांगमेह च़ाँई सुहं। 
दिमांङे तांऊ केह मुलुक हिमोत साह। 
होईये खुसिये मेईंयेह एकह बोज़ ज़ागिस, ईज़ केह तांऊ लह आछ़नोऐ स्यास। 
ओरछ़े मांलाह दोरशोन देई देह मांलाह दोन्या टाने।
सोनकेसिये ज़ेत्रेह च़िठिह शिखियोस, तेह तेस लाह मुलुक खुश फिरनोह आओस। 
तेह अर्जुन बजरकोप रोह बोज़ केह शामिल फिरमेह कोन नाठोस।
ज़ेत्रेह सोह राजमहल केह पोछ़ोस, तेह राज़ाऐ बानबात आदोरे तिन लाह सोवागोत टानोस।
खांऊ खांई काह पिछ़ुह बजरकोपे तिन लाह मेहल केह कोमरा होरिह देख्यामेह लाह नियोस। 
मुलुक कोमरा हरिह देख्याई काह पिछ़ुह सोह अर्जुन लाह एकह लोडोह कोमरा काछ़ेह नियोस। 
अर्जुन बिह तिन रोह पिछ़ाऐ बिते नाठोस।
राज़ाऐ तिन लाह बोलोस, होई कोमरा आमोर रोह क्रिगरा होरिये ज़ुर्राईस। 
युहं मुलुक खास साह।
होयो बोलेन-बोलेन पाह राजा कोमरा काह बाऐ निकलोस। 
बिते अर्जुन तिज़ लाह बोडोह गोरे शांऐन थियोह। 
बजरकोप लाह होईये मोका च़ाँई थियोह।
बाऐ काह तिनिये एकह बोटोन टेमांओस। 
कोमरा एकह दोमे बोन्द फिरोस आई क्रिपशांईयेन थियोह। 
ओन्त केह एकह लोडोह ज़ेओ टिम्च़ ज़ेओ फिरोस। 
अर्जुने फिन्डेरी बिलेह काह लोअ रोह सलाख होर केह फोसिह थियोह।
होयोऐ दोखाऐ टिम्च़ केह बोन्द टानमे रोह तांईये तिन लाह राज़ा गाश मुलुक ङार आओस। 
तिन रोह डेह फुलियेन थियोह।
होयो देखिह देह तिनिये आफरोह डेह लाह लोडोह टानोस आई पुज़ुर बेशोस। 
आई साच़ बिह सिकतांह टिखोह तीर तिन रोह डेह लाह जोखादो थियोह।
अर्जुन रोह होयो हालोत देखिह देह बजरकोप ठाटे टानेन थियोह। 
तिज़ गाश अर्जुन लाह वाल ङार आओस
तेबिह सोह किह खोटिह बोलदोह थियोह।
ब्राग टिम्च़ केह फोसिह थियोह। 
तेबिह बजरकोपे एकह आई बोटोन टेमांओस
तिज़िये टिम्च़ आगाश ऊज़ियेन थियोह। 
तिन रोह आंखिह रोह सोमने टिम्च़ दोरती गाश काह बिशोह दोश फुट आगाश हवा केह नाशिह रुकोस। 
ऐह अर्जुन होई मोंत रोह टिम्च़ केह फोसिह थियोह।
हासाले होई प्राल सोनकेसी काछ़ेह पोछ़ोस
तेह सोह वाल परेशान फिरिस।
तेसे एकह तोता पाल्याई ज़ागिह थियोह। 
तिन रोह नांओ सब्ज तोता थियोह। 
तेसे होई बाते तोता लाह बोलोस। 
होई बाते शुनिह देह सोह बिह वाल परेशान फिरोस। 
तेह बोलोस, हांऊ एकह ज़ानबोर सुहं, किछ़ेह टानिह नोबोलु। 
आंह होसो टिम्च़ सेग खांऊ स्या पोछ़ेयासुहं। 
तुहं मुकाछ़े रोटिह दियेह, हांऊ तिज़ लाह अर्जुन काछ़ेह पोछ़ाऐन आछ़सुहं, सोह बोखे नोमोरेस।
तोता रोह बाते शुनिह देह तेस लाह चेन आओस, किज़ु बोल्तांह होयो हालोत केह सऐब काह बडोह बाते तांह खांऊ रोहवे थियोह। 
सोह ठीक फिरोस।
तिज़ मांज़ तिन रोह बाई होर लाह प्राल पोछ़ाई बोलसिह। 
ज़ेत्रेह तेनोरिह ईन्छ़े पोछ़साह, तेह सऐब ठीक फिरेस।
तेसे फाटाफाट खांऊ तेयार टानोस आई तोता गाटोह-गाटोह टानेन पाह तिज़ लाह टिम्च़ केह पोछ़ाऐन आओस।
अर्जुन टिम्च़ केह बेशिह खांऊ खांऐन थियोह। 
खांऊ खांदिह बेरे तिन रोह डेह सिकतांह तेह टिखोह तीर तेन लाह बोशक्यादो थियोह।
तेह तिन लाह आफरोह बाई होर रोह कोलाङ आछ़ेन थियोह। 
सोह सुन्च़ियेन थियोह, मेरोह बाई होरिह ईन्छ़े हुतांह तेह होई राज़ा लाह सबक देनोह थियोह। 
बोखे थाकोह तांह निफरेनस। 
ऐह मेरोह बाई होर लाह खोबोर पोरेसे।
होयो सुन्च़ियेन पाह तिनिये बोडोह मुश्किले खांऊ खांओस। 
पानिह पिह काह पिछ़ुह सोह सुन्च़ियेने थियोह।
सोनकेसिये एकह काओ लाह पाल्याई थियोह। 
सोह टिम्च़ केह थाकदो थियोह
तेबिह सोह रिटमेह लाह स्या सोदा आ़ज़ाद थियोह।
तेह सोह काओ आज़ादिये ज़िनाङ-किन रिटेने थाकदो थियोह। 
होसो काओ लह ज़ेत्रेह अर्जुन रोह बारे केह पोतांह लागिह,  तेह तिनिये सोनकेसी लाह बोलोस,   
राजकुमारी जी! तुह अर्जुन रोह बाई होर रोह नांओ एकह च़िठिह चेमाओ। 
तिज़ लाह हांऊ हस्तिनापुर नाशिह पाँडव होर लाह देई आछ़सुहं।
काओ रोह बाते शुनिह देह सोनकेसी रोह मोन हाल्खोह फिरोस। 
तेसे फाटा-फाट एकह च़िठिह चेमाई देह काओ रोह क्यारोह केह बानोस। 
तेह सोह तिज़ लाह गिनिह हस्तिनापुर केह ऊडाई नाठोस।
त्रोन-च़ार दयार रोह यात्रा टानिह देह सोह, दोथिह हस्तिनापुर केह पोछ़ोस 
आई पाँडव होर रोह मेहल रोह ब्रान्डा केह एकह बोट गाश नाशिह बेशोस आई कांओ-कांओ बोलेन थियोह।
होत्रेह पाँडव होर रोह आमां कुन्ती ब्रान्डा केह बोवर लेयाऐन थिह। 
कांओ-कांओ शुनिह देह तेसे बोलोस 
ओह काओ! आज़ दोथिये कांओ-कांओ किज़ु बोलेन सेह? 
किन मेरोह अर्जुन रोह प्राल गिनिह तांह नाछ़ियाह?
कुन्ती आमां रोह बाते शुनिह देह तिनिये च़िठिह तोल शार्राई देनोस 
आई कांओ-कांओ बोलेन पाह तिन्छ़े काह ऊडाई ठुरोस।
कुन्ती आमांऐ चिठिह लाह तोल्याई देह शिखियोस। 
चिठिह लाह शिखिह देह सोह वाल परेशान फिरिस। 
बोवार लाह बिह होतिन्छ़े शोठाई देह भीमसेन काछ़ेह नाठिस।
भीमसेन सुतिह थियोह। 
तिन लाह निज़ काह तोल्यानोह आसान बाते निथियोह।
तिन रोह ऊछ़ान काछ़ेह एकह ओज़ार ज़ागिह थियोह। 
कुन्ती आमांऐ तिज़िये भीमसेन रोह गुलछ़ु लाह च़ेकोस।
भीमसेने गुलछ़ु गाश हाथ ज़ागोस आई होयोह ज़ानेन पाह पोलठियोस किह कोङकने सुतमेहं निदियेन कोन।
होयो बोलेन पाह सोह दुबारा सुतोस। 
होयो देखिह देह कुन्ती आमां लाह मुलुक ङार आओस
तेह तेसे दुबारा बिह होसोऐ ओज़ारे आयेक पोलटाङ बिह होतिन्छ़े लाऐ च़ेकोस।
तेह पाह भीमसेने आंखिह खोल्याई आफरोह सोमने कुन्ती आमां लाह खोराह देखिह देह ऊज़ियोस। 
तिनिये पुछ़ोस, आमां किह बातेस? 
आज़ दोथिये मेरोह किह ज़ुरुरोत फिरिह। 
कियाह कुनिये बुरी नोज़ोर बेज़ियाह, याह वामांङ-थामांङ बोलियाह? 
आमां बोल! हांऊ ईमरिह तिन रोह आंखिह गारसुहं आई मुहं लाह बानिह बेज़सुहं।
भीमसेन रोह बाते होरिह शुनिह देह कुन्ती आमांऐ तिन लाह होसो च़िठिह देख्याओस
मेरोह छ़ेल्डु! होज़ लाह शिखिह देह किह तांह टान, तेरोह बाई लाह बोच़्यानोह स्यास।
भीनसेने च़िठिह लाह गोरेह शिखियोस आई ज़ोर-ज़ोरिये हांसेन थियोह। 
तेह तिनिये हांसेन पाह बोलोस, देन मांनुश रोह शोंक तांह तिन लाऐ थियोह? 
लाडी रोह पिछ़ाऐ लाडा मोरोस? 
मोरनोह बेज़। 
तामोर लाह पुछ़िह नाशिह थियोह किह?
होयो बोलिह देह सोह बालकुटु बेज़िह दुबारा सुतोस। 
तिन लाह होयो सुतेन देखिह देह कुन्ती आमांऐ बोलोस
मांलाह तांऊ गाश सोरोम आछ़ेनस। 
एकह बाई मुसीबोत केह फोसिस, आई आयेक बाई मोज़ाऐ सुतेनस।
होतिग बोलिह देह सोह च़िठिह गिनिह युधिष्ठर काछ़ेह नाठिस। 
भीमसेन रोह सऐब बाते तिन लाह बोलोस, आई च़िठिह बिह तिन लाह देनोस।
तिनिये बोडोह गोरे शिखियोस
आई आफरोह आमां लाह हिमोत देनोस किह सोह फिकोर नाटाने कोन। 
सऐब ठीक फिरेस कोन। 
होत्रेह तिनिये सहदेव नकुल सिह भीमसेन लाह आर्राओस। 
भीमसेन स्या नाछ़ोस।
त्रोने बाई होरिये सोलाह- मोशोरा टानोस, आई अर्जुन लाह बोच़्यामेह नाठेस।
गाटोह दयार काह पिछ़ुह तेनोरिह सोमोन्द्राङ रोह बात कह राज़ा बजरकोप रोह राजधानी केह पोछ़ेस।
तेनोर लाह देखिह देह सीमा गाश खोराह पेरेदारे ठुर्राईये साह। 
आई त्रोने पाँडव कुब्जां मालिन रोह गोरे पोछ़ेसाह। 
ब्याल फिरिह थियोह
तेनोरिये तेस राट ईन्छ़े थाकसिह बोलोस।
कुब्ज़ाऐ तेनोर लाह खुसिये होतिन्छ़े थाकमेह लाह ज़ागा देनोस।
तेसे तेनोर लाह राट बानबात रुह स्या खांऊ होरिह ज़ुर्राई देह खिलायाओस, आई मुलुक आदोर टानोस।
तादु राट त्रोने बाई कुब्ज़ा रोह गोरे थाकिह देह। 
तेह आयेक दयार तादु दोथिह रोह बातेस। 
भीमसेने आफरोह गदा तोल्याओस आई लोहार काछ़े नाठोस।
होतिन्छ़े नाशिह तिनिये बोलोस, होई गदा बिशोह च़ार मोन लोह रोहस। 
ईज़ केह होतिगे लोह आई बेज़, किज़ु बोल्ताह राजा बजरकोप काह लोराई टानोह स्यास।
लोहारे बिशोह च़ार मोन लोह सिह भीमसेन रोह गदा लाह भट्ठी केह बेज़ोस। 
तेह तिनिये भीमसेन लाह बोलोस, किह सोह धौंकनिऐ बगुर फुकरिह होज़ लाह तातोह टान कोन।
भीमसेन धौंकनी च़ालयाऐ थियोह। 
ऐह लोह सिह गदा दुईये आग रोह गान रातोह फिरोस।
होत्रेह होतिन्छ़े द्रौपदी बिह पोछ़िस, आई लोहार लाह बोलेन थिह, युहं सुसपा केह बिशोह च़ार मोन लोह आई बेज़। 
राजा बजरकोप सेह भारी संग्राम फिरदोह स्यास। 
पोलाच़ रोह दार होरिह बोयाऐस। 
तेत्रेह हांऊ होई खोप्पर काह पोलाच़ बोर्राऐन पाह ज़ुटसुहं।
पोएले लोहारे गदा तेयार टानोस। ज़िज़ रोह तांई भीमसेने एकह बोडोह हाथोराऐ लोह कुटिह थियोह। 
गदा तेयार फिरोस तेह द्रौपदी रोह खप्पर आई बिशोह च़ार मोन लोह लाह भट्ठी केह बेज़िह देह दुबारा भीमसेन लाह बोलोस किह सोह तिज़ लाह बिह तांतोह टान कोन।
तिनिये धोंकनी च़ाल्याई देह लोह लाह तांतोह टानोस। 
तेत्रेह भीमसेने बोडोह होथोराए तिज़ लाह बिह कुटनोह शुरु टानोस।
खप्पर बिह तेयार फिरोस। 
ऐह भीमसेने ओन्त केह एकह होयो ज़ोरिये च़ेकोस, ज़िज़िए  लोहार, द्रौपदी आई आफुऐ भीमसेन, गदा सिह खप्पर कुब्जां रोह ब्रान्डा केह पोछ़ोस।
होत्रेह त्रोने पाँडोव गुछ़ारिह वापिस आछ़ेन थियेह।
ज़ेत्रेह तेनोरिये भीमसेन सिह द्रौपदी लाह देखोस
तेह मुलुक खुश फिरेस।
होतिन्छ़े बेशिह सऐबेये लोराई रोह योज़ाना ज़ुर्राओस। 
आई युधिष्टर लाह होतन्छ़े शोठाई देह बजरकोप गाश होमला टानोस।
पाडोव ज़िन बिह नाशतेस होतन्छ़े पोलाच़ बोयादोस आई द्रौपदी खप्पर केह पोलाच़ बोर्राई-बोर्राई ज़ुटदिह थिह। 
ओन्त केह बजरकोप हारियोस। 
भीमसेने तिन लाह केदी ज़ुर्राई पाई सोनकेसी रोह मेहल केह आनोस।
तिन लाह होतिन्छ़े नकुल, सहदेव आई द्रौपदी रोह निगरानी केह ज़ागिह देह अर्जुन लाह आनमेहं नाठोस। 
तिन लाह पिंजरा काह गारिह देह सोनकेसी रोह मेहल केह पोछ़ाओस। 
युधिष्टर बिह होतिन्छ़े पोछ़ोस,  किज़ु बोल्तांह सोह बागिच़ा केह रिटमेहं नाशिह थियोह।
ऐह राज़ा बजरकोप, अर्जुन सिह सोनकेसी रोह ज़ानेक रोह तांई ईछ़ोस। 
तेत्रेह युधिष्टरे कुल रोह इतिहास गारोस। 
आई तिज़ लाह गोरे शिखियोस।
कुल रोह इतिहास केह तिनिये देखोस किह दुर रोह एकह रिश्ता केह सोनकेसी पाँडवा होर रोह आमनी लागदिह थिह।
होसो दयारोह केह ज़ानेक कुलाध्ययन टानिह काह पिछ़ुऐ टानदे थियेह।
ओन्त केह सोनकेसी लाह शोठानोऐ फिरोस। 
बजरकोप लाह बिह छ़ार्राई बेज़ोस। 
तेह सऐबे हस्तिनापुर पोलठी आऐस।
प्रेम दोथिये ऊज़ियोस। दामां होर लाह खोर देनोस। 
तेनोरिह तेह खोर खांऐन थियेह
आई तिनिये आफरोह चिलिम केह तोमाकु बोर्राओस
तेह चिलिम केह आग रोह आंगारा ज़ागोस
आई चिलिम लाह गिनीई ब्रान्डा केह चारपाई बेज़िह देह बेशोस।
ज़ेत्रेह सेग दामां खोर खांऐन थियेह, सोह तोमांकु ज़ुटेन थियोह। 
दामां होरिये खांई छ़ेकोस आई तिनिये बिह तोमाकु ज़ुटिह छ़ेकोस। 
चिलिम लाह बिते ज़ागोस। 
दामां लाह खोल्याओस 
आई होल लाह बित गाश ज़ागिह देह दामां लाह डोखरोह केह हाल खोटमेह कोन नाठोस।
आई ईमरिह दियुस निनकिली थियोह। 
तिनिये दामां लाह होल केह बानोस। 
दियुस निकलेन सेग तिनिये च़ार डोखरोह हाल खोटिह छ़ेकोस।
तेत्रेह सेग दामां बिह शांदुई थियेह। 
तिनिये तेनोर लाह खोल्याई बेज़ोस
होल लाह बित गाश ज़ागिह देह दामां लाह गिनिह गोरे आओस।
देश रोह पोटवारी नाई देह पटवारघर लाह खोल्याऐन थियोह। 
तिनिये प्रेम कुमार लाह बात केह नाशेन देखोस। 
आई टोख्याई देह बोलोस
याह प्रेम बाई! तांऊसिह मांलाह कामस, दामां लाह बानिह देह मेरोह बाते शुन।
हो, पोटबारी ज़ी! हांऊ दामां लाह बानिह आछ़सुहं।
तिनिये दामां लाह युरमांऐन पाह बोलोस तेह सोह गोरे नाठोस।
होल लाह खुर केह ज़ागिह देह दामां लाह खुन्टी केह बानोस आई तेनोर लाह पानिह सिह खोर देनोस।
तेनोरिये पानिह पियोस, तेह खोर खाओस। तेह तिनिये च़िलिम केह तमांकु बेज़ोस तेह ब्रान्डा केह चारपाई गाश बेशिह देह ज़ुटेन थियोह। 
च़िलिम ज़ुटिह काह पिछ़ुह सोह पटवारखाना केह नाठोस।
याह, प्रेम ज़ी आऐ बेश।
पटवारिये प्रेम कुमार लाह आछ़ेन देखिह देह बोलोस आई आफुह काछ़े बेशाओस।
होतिन्छ़े बेशिह देह तिनिये पटवारी काह पुछ़ोस, कियाह काम थियोह पटवारी ज़ी।
पटवारिये तिन लाह शांई देह बोलोस,  याह तेरोह डोखरोह रोह सिमांङा गश जामुन रोह बोट हुदोह नियाह?
आंह ! जामुन रोह बोट तांह साह।
प्रेम कुमारे बोलोस, आई पोटवारिये दुबारा बोलोस
मांलाह दितांह हांऊ तिज़ लाह काटिह देह आफरोह गोर ज़ुर्रासुहं।
सोह जामुन रोह बोट मुलुक बोडोह थियोह।
तेर-मेर नुदोह च़ार डोखरोह लाह गेर्रादोह थियोह। 
आई तिज़ केह मुलुक सारा जामुन लागदोह थियोह। 
तिज़ लाह मुलुक दुर-दुर रोह मांनुशा होरिह खांदेह थियेह।
तिज़ पाट रोह सऐब ज़ागा पुरोह साल खालिह थाकदो थियोह। 
सोह जामुन प्रेम कुमार रोह डोखरह रोह सिमांङ गाश थियोह। 
होसो बोट रोह ओलाङ पाड आदोह ज़ागा प्रेम कुमार रोह आई आदोह ज़ागा किरपा राम रोह थियोह।
पटवारी रोह बाते शुनिह देह प्रेम कुमार लाह हांसनो आओस
तेह तिनिये बोलोस, पटवारी ज़ी! बाते होयोस किह तुहं तिज़ रोह आलावा किह आयेक बोट च़ाँई हुतांह बोल, हांऊ खुसिये दिसुहं।  
शीशम, तुन्ही तुहं मांग। 
ऐखोह होई जामुन रोह बोट लाह तुहं नामांगे। 
युहं आमोर रोह आगुविह रोह मांनुशा रोह निशानिस।
ईज़ रोह जामुन सिह ओलाङ मुलुक मुशुरस। 
ज़ेत्रेह बाशाल रोह तेज़ दियुस केह होई बाते नाशते स्या मांनुशा होरिह हांडदेस, तेह तेनोरिह होज़ पाड बेशिह देह आराम टानदेस। 
आई आमोर लाह मुलुक बोरगोत देंदें साह। 
ओरिक किह बिह बोट शीशाम यांह ओरिक्या पोसोन्द आछ़तांह हांऊ दिसुहं। 
ऐखोह ई़ज़ लाह नामंगे।
तेरोह मोरज़ी।
पोटवारिये मिगराल लाह तोल्याई तिन लाह शांई देह कितांह चेमाऐन थियोह। 
तेह प्रेम कुमार ऊज़िह आफरोह गोरे नाठोस।
गाटोह दयार काह पिछ़ुह किरपा राम पटवारघर रोह सोमने काह नाशेन थियोह। 
तिन लाह नाशेन देखिह देह पटवारिये तिन लाह आर्राई देह आफु काछ़ेह बेशाई देह बोलोस, डोखरोह केह जामुन रोह बोट हुदोह नियाह?
आंह! पोटवारी ज़ी। किरपा रामे ज़ोवाब देनोस
तेह पोटवारिये दुबारा बोलोस, सोह तेरोहे नियाह
तेरोह डोखरोह केह नियाह।
नुवांह पोटवारी ज़ी! 
सोह जामुन रोह बोट तांह प्रेम कुमार रोहस।
किरपा रामे तिन लाह बोलोस।
नुवांह याह! हांऊ होयो नोबोलेन सुहं  
कागली केह तांह होयोऐ चेमाईस किह सोह जामुन रोह बोट तेरोऐ कोन। 
पोटवारिये किरपा राम रोह बाते शुनिह देह तिज़ गाश बाड- चाढनमांई बोलोस।
कागली होर रोह बाते शुनिह देह किरपा राम बिह सुन्च़ियेन थियोह। 
तिनिये दुबारा बोलोस, तेबिह पटवारी ज़ी! आमोरिह तांह तिज़ लाह प्रेम कुमार रोहवे ज़ानिह थाकदे थियेह। 
होज़ काह पोएले आमोर लाह कुने बिह पोटवारिये होयो बाते होरिह नोबोलिह देह।
होयो तांह किछ़ेह बिह नोबोलिह देह। 
तांऊ लाह तांह पोताऐस, हांऊ तांऊ सेह बेदान टानदो सुहं
होज़ रोह तांई हांऊ तांऊ होयो बाते होरिह बोलेन सुहं। 
नांह तांह कुन बोलेस?
पोटवारी रोह बाते किरपा राम गाश आसर टानेन थियोह।
तिनिये दुबारा पुछ़ोस, तुवे बोल, किह खोटनो च़ाँनोह?”
होयो टान, होसो ज़ागा रोह कोब्ज़ा केह टान। 
जामुन रोह बोट आफुऐ निकली आछ़ेस।
पोटवारी रोह बाते होर रोह आसर होतिग फिरोस किह किरपा रामे एकह सरकारी च़िठिह चेमाई होतिन्छ़े शोठाओस।
निशान देही ज़ागोस आई सोह फिरोस बिह। 
पोटवारिये जामुन रोह बोट लाह किरपा राम बिलेह लाह गारोस। 
मांनुशा हेरान थियेह। 
प्रेम कुमार लाह बानबात ङार आओस। 
किरपा राम बिह बितरी-बितरी बिशदिह तांह थियोह।
प्रेम कुमारे किरपा राम गाश मुकद्दमा टानोस। 
तारिख गाश तारिख लागेन थियोह। 
फाईल बाकलोह फिरेन थियोह। 
मुकद्दमा च़ोलेने थियोह। 
पोएला न्यायधीश बोदल्याओस, तेह आयेक आओस। 
होयोऐ पोताऐ नुदोह त्रोन च़ार न्यायधीश बोदलिये साह। 
तेबिह किछ़ेह फेसला निफरोस। 
होयोऐ होई मुकद्दमा छ़ोह बोराश सेग च़ोलोस।
जामुन रोह बोट रोह मुकद्दमा स्या फाईल मुलुक मोटो फिरिह थियोह। 
एकह आयेक बिह न्यायधीश आओस। 
तेह एकह दयार तारिख बिह आओस। 
दुई बिलेह रोह मांलिका रोह काद ज़ोरिये आछ़ेन थियोह। 
दुईये आफ-आफरोह बाकिल होर सिह न्यायधीश रोह सोमने खोराह फिरेसाह।
न्यायधीशे फाईल लाह खोल्याई। 
मुलुक देर सेग फाईल लाह तोल सिह आगाश पिल्टाऐन थाकोस। 
तिन लाह आङमांऐ पिछ़ाऐ ऐखॊह जामुन रोह बोटे देखनोह आछ़ेन थियोह। 
न्यायधीशे बेहस टानोह नेबेज़िह ऐखोह मोका ज़ागोस।
मोका स्या दयार तांदु न्यायधीश दुईये बिलेह रोह बाकीला लाह गिनिह आओस
होई होतांज़ु रोह बातेस ज़ेत्रेह हिन्दोस्तान केह अंग्रेज़ा रोह राज़ थियोह। 
आई मांनुशा मुलुक डोरदे थियेह। 
मांनुशा न्यायधीश सिह बाकीला लाह देखिह देह सुन्च़ियेन थियेह 
किह आज़ पोतांह नुदोह तामोर रोह देश केह किह मुसिबोत आछ़तोह स्या हुवेस।
मांनुशा होरिये देखोस, न्यायधीश, प्रेम कुमार सिह किरपा राम आई देश रोह त्रोन –च़ार मांनुशा होरिह गोवाह रोह रुह केह होसो जामुन रोह बोट पाड खोराह फिरिह साह।
मांनुशा होरिये होतिन्छ़े हासल-हासल खुरसी, टेबल आई चारपाई बेशाओस। 
बाकीला कालोह कोट लाऊविह तेयार फिरेसाह। 
न्यायधीशे खुरसी गाश बेशिह देह बोलोस, होई देश रोह बोडोह बुज़ुर्गा होर लाह आर्राई आनोह।
आई साच़ काह पिछ़ुह तांह कांमेन पाह हाथ केह छ़ुङमां सेह दुई बुढे होरिह होतिन्छ़े आऐस। 
तेनोर लाह चारपाई गाश बेशाई देह न्यायधीशे बोलोस
मोमा होरिह तुम्बिह दिमांङ बोल्योह। 
कासे काऐ डोरनो रोह ज़ुरुरोत नुदोह।
पोएले मांनुशा ब्यान देन्मेहं लाह बिह डोरदे थियेह। 
तेबिह न्यायधीशे तेनोर काह होयो तोरिकाऐ पुछ़ोस, किह तेनोर रोह हिमोत बोडियोस।
बाते बात्यानो रोह आफ-आफरोह तोरिका थाकदोस।
ऐक्या तांह बानबात मिठोह बात्यादेस।
ऐक्या बाते केह जेहर घोल्यादेस।
बाते केह फोरोक थाकदोस आई बोलनोह रोह आफ-आफरोह तोरिका थाकदोस।
किरपा राम सिह प्रेम कुमार रोह होई मुकद्दमां रोह पुरोह देश लाह खोबोर थियोह। 
तेनोर मांज़ काह एकह बुढोवे बोलोस, मांलिक! दिमांङ बोलसुहं, तुहं पुछ़ किह पुछ़मे सेह?
बुढो रोह हिमोत देखिह देह न्यायधीशे हांसेन पाह 
पुछ़ोस मोमा ज़ी! होई बोल किह होईजामुन रोह बोट कास रोहस। 
प्रेम कुमार रोहस याह किरपा राम रोहस? 
किज़ु बोल्तांह होई मुकद्दमां केह आङमांऐ-पिछ़ाऐ, ओरु-पोरु जामुन रोहवे बोटस
आई किछ़ेह नांई।
मांलिक दिमांङ बोलसुहं, फेसला तुहं टाने। 
होई जामुन रोह बोट नांह तांह प्रेम कुमार रोहस आई नांह किरपा राम रोहस।
बुढो मांनुश रोह बाते शुनिह देह सऐबे तिन लाह शांऐन थियेह
आई आपोस केह शोदबोदाईयेन थियेह।
सोह बुढो मांनुशे दुबारा बोलोस, मांलिक! हांऊ दिमांङे बोलेन सुहं। 
ईज़ केह किछ़ेह बिह आलकोह बाते नांई। 
होयो बोलिह देह सोह च़ुटकाङ फिरोस। 
तेह न्यायधीशे तिन काह दुबारा पुछ़ोस तेह होई जामुन रोह बोट कास रोहस।
सोह बुढो मांनुशे दुबारा बिह हांसेन पाह बोलोस, मांलिक होई जामुन रोह बोट तांह होई पोटवारी रोहस।	
होई बाते लाह शुनिह देह पोटवारी रोह मुहं रातोह-पिलोह फिरोस
आई सऐबे मांनुशा बुढो मांनुश लाह गोरे शांऐन थियेह।
बुढो मांनुशे दुबारा बोलोस, मांलिक! बाते होयोस किह होई पोटवारिये प्रेम कुमार काह जामुन रोह बोट मांगिह थियोह।
तिनिये होई बोट पोटवारी लाह नेदेनोस
आई पोटवारिये किरपा राम लाह बेकायाई देह किह होई जामुन रोह बोट तांह तेरोऐस।
होई पोटवारिये किरपा राम काह निशानदेही रोह प्रार्थना-पत्र देनोह बेज़ोस।
निशानदेही फिरोस तेह जामुन रोह बोट किरपा राम बिलेह लाह निकलोस।
प्रेम कुमारे तिन गाश मुकद्दमा टानोस, आई मुकद्दमा आज़ ईन्छ़े सेग पोछ़ोस।
दिमांङ बोल्तांह होई जामुन रोह बोट प्रेम कुमार रोह साह।
न्यायधीश बुढो मांनुश रोह बाते शुनिह देह वाल खुश फिरोस। 
तिनिये होत्रेह पोटवारी लाह नुकरी काह गारिह बेज़ोस। 
आई जामुन रोह बोट ज़ेओ पोएले थियोह। 
होत्योऐ थाकोस। 
पोटवारिये च़ाल तांह मुलुक खेलिह थियोह। 
तेबिह सोह आफुऐ तिज़ केह फोसिह बोरबाद फिरोस।
पांच़ बोराश काह पिछ़ुह दुबारा बिह पंचायात रोह चुनाव आओस। 
पंच होर रोह तांई, पोरदान रोह तांई मुलुक मांनुशा खोराह फिरेसा। 
एकह पंचायात केह नोऊ-नोऊ, किन-किन तांह दोश-दोश आई ऐक्या ज़ागा होर केह तांह पोन्द्रारा, बिश-बिश खोराह फिरेसाह।
ज़िन पंचायात केह देनिह पेर लाह खोरोह फिरनोह थियोह। 
होतिन्छ़े बिह च़ार-च़ार, छ़ोह- छ़ोह देनिह पेरेह खोरोह फिरिसाह। 
आई ज़िन पुशां पेर लाह खोरोह फिरनोह थियोह। 
होतिन्छ़े पुशां पेऱेह खोरोह फिरेसाह। 
किन अनुसूचित जाति काह आई किन ओ.बी.सी काह। 
हिसाब काह बाऐ ठेका होरिह खालिह फिरेन थियोह आई मांनुशा ताक्लाईयेन थियेह।
पंचायता रोह चुनाव होर सेह एकेह जिला परिषद् सिह पंचायत समिती होर रोह चुनाव बिह फिरदोस।
मांनुशा दयारो दोवार काछ़े आछ़ते थियेह। 
एकह टोलाङ नाशतांह आयेक आछ़तोह थियोह।
होयोए ब्याल सेग ज़ानिह केतिग आछ़ते हुवेस। 
बिता तांह पोस्टर होरिये बोरिह थियोह। 
ज़ुन बिह टोलाङ आछ़तोस आफरोह पोस्टर बेज़िह नाशतोस।
हिमाचल प्रदेश केह एकह सरातर नांओ स्या देश थियोह। 
पोएले होई देश बनेरी पंचायत रोह एकह हिस्सा थियोह। 
तेर-मेर नुदोह बिश- बिशोह दुई बोराश पोएले सरातर देश बनेरी पंचायत काह खेच़िह फिरिह थियोह।
तेत्रेह काह पिछ़ुह होई देश केह बिह चुनाव फिरेन थियोह। 
होई च़ार याह पांच़ चुनाव हुवेस। 
होज़ काह पोएले होई पंचायत केह रुग्नू नांओ सेह देन मांनुश पांच़ बोराश सेग पोरदान थिह। 
तिज़ काह पोएले तेस रोह पुशां लुभिया पांच़ बोराश सेग पोरदान थियोह।
शुरु केह एकह डेढ बोराश सेग तांह ठीके थियोह, वाल बोलोह कामां बिह खोटिह
तेबिह ज़ेत्रेह तेनोरिये सऐब दावं पेच शिखिह, तेह तेनोरिह वामांङ- थामांङ खोटमेहं लागेसाह। 
अंग्रेज़ी स्या पाँलसी काम केह आनोस। 
मांनुश लाह आपोस केह लाडायाई देह राज़ टानोह।
ज़ेत्रेह पांच़ बोराश पुरोह फिरोस। 
तेह दुबारा काह चुनाव आओस 
आई पंचायत देनिह पेर रोह तांई मोका दियेन थियोह। 
तिनिये आफरोह देन रुग्नू लाह पोरदान पोद रोह तांई खोराह टानोस।
डोर देख्याई देह, खुडिह छ़ुङनो बेज़िह, ज़ुठोह च़ाओल खांई देह, साम-दाम, दण्ड-भेद सऐब बेज़िह देह तिनिये तेस लाह पोरदान ज़ुर्राओस। 
तेह पांच़ बोराश तेस रोहवे थाकोस।
ईमरिह तांह उप-प्रधान हार स्या रोह छ़ेल्डु सीह्नू फिरोस। 
सोह तांह दिमांङे ईमानदार थियोह।
लुभियें मुलुक ज़ोर बेज़िह
तेबिह तिनिये तिन रोह बोस च़ोलमेहं नेदेनोस।
लुभिया बिह कम  निथियोह। 
तिन रोह मांनुशा बाऐरी-बाऐरी होसोए काम
च़ोर खोटेयोह बोलोस, आई पहरदार होर लाह बोलोस, तुमोरिह पाओ।
मेसे-मेसे सऐबे लाह होज़ रोह खोबोर फिरोस, किह लुभिया केयोह रुह स्या मांनुश थियोह कोन। 
होई पांच़ बोराश केह तांह तिनिए मुलुक मांनुशा होर लाह डोर्राई, आपोस केह लोडायाई।
ज़ेत्रेह पांच़ बोराश काह पिछ़ुह दुबारा चुनाव आओस, तेह तिनिये आफरोह च़ाल खेलनोह शुरु टानोस।
इस बार तांह पंचायत पुशां पेर रोह तांई बिह थियोह। 
च़ार पोरदान खोरोह फिरेस। 
आई पंच सिह पंचनिया बिह एकह-एकह बार्ड केह त्रोन-त्रोन सिह च़ार-च़ार खोराह फिरेस।
प्रधान पद रोह तांई लुभिया, सीह्नू,  हीरा सिह कर्मा खोराह फिरेसाह। 
तामोर रोह बार्ड केह भूतिया, फींगू सिह सिंघोए पंच होर रोह परचे बोर्राओस।
इस बार उप-प्रधान रोह परचा नोबोर्राई देह। 
ऐह पोरदान लाह ज़ुन पंच फिरिह थियेह। 
तेनोरिये खोराह टानिह थियोह। 
होई असुल फिरिह थियोह।
पोरदान, समिति सदस्य आई जिला परिषद् सदस्य एकह बेरे मुकाछ़े वोट मांगमेहं आछ़िह थियेह। 
तेबिह भूती दोथिह सिह ब्याल, दियुसे, ज़ेत्रेह बिह बेला पोरदोस मुकाछ़े आछ़िह देह दिमाग खादोह थियोह। 
तोल-आगाश, आङमांऐ-पिछ़ाऐ सऐब वोट मेरोहे साह। 
तेरोह वोट बाऐ नाशनोह नाच़ाँनोह आई इस बार तांह उप-प्रधान हांऊऐ फिरदोह स्या सुहं।
ज़ेत्रेह नोऊवोह-नोऊवोह पंचायत फिरिह थियोह। 
तेह होई पांच़ बोराश उप-प्रधान थियोह। 
तेत्रेह तिनिये श्मशान घाट लाह पाक्का ज़ुर्रामेह रोह तांई मांनुशा होर काह रुप्या कोठाह टानिह थियोह। 
कुछ़ तांह सरकारे देई थियोह। 
श्मशान घाट तांह ज़ुर्राई, तेबिह लेन्टर शोरिह नुदोह। 
थाँम्बोह होर केह ऐखोह एकुम-ऐकुम लान-लानोह सरिया बेज़िह देह लेन्टर बेज़िह थियोह। 
तिज़िये किन टेक्यादो थियोह। 
शोरिह नुदोह। 
सऐबे मांनुशाऐ बोलोस, ज़ुनिये श्मशान घाट रोह रुप्या लाह नाछ़ार्राई, सोह आई किह शोठाऐस।
ज़ेत्रेह लुभिया नोऊवोह-नोऊवोह पोरदान फिरिह थियोह। 
तेह तिनिये सोह श्मशान घाट लाह ऊपटी देह नोऊवोह ज़ु्राई थियोह। 
किनारा गाश बिह सीमेंट रोह खुरसी बिह ज़ुर्राई देह। 
गोएन काह बोच़मेह आई बेशमेह रोह तांई शटर बिह ज़ुर्राओस।
सिंघो त्रोन च़ार पोलटाङ मुकाछ़े आओस। 
होयो ठीक हालोत केह नाछ़तोस
बल्कि रंख ज़ुटिह 
लोनडाईयेन पाह वोट मांगमेह लाह आछ़तो थियोह। 
मुकाछ़े आछ़िह देह सोह बिह शेखिह काटयादो थियोह। 
उप-प्रधान तांह हांऊऐ सुहं। 
इस बार लुभिया सेह हांडदे स्या होसो मांनुशा थियेह
ज़ास लाह ओरिक्या मांनुशा काताई नाबादे थियेह।
देश रोह महिला मण्डल, सिह ओरिक्या देनिह पेरेह, ओकोल स्या मांनुशा सीह्णू रोह होक केह मांनुशा होर लाह वोट बेज़मेह रोह तांई बोलेन थियेह।
कम तांह लुभिया बिह निथियोह, तिनिये बिह आफरोह च़ाल खेलिह थियोह। 
तेबिह ज़ेत्रेह युवक मण्डल, महिला मण्डल, ओकोल स्या मांनुशा होरिह आई सऐब टोलाङ रोह देनिह पेर सिह पुशां पेरेह सीह्नू रोह तांई वोट मांगमेहं लाह निकलेस। 
तेह लुभिय लाह तेनोरिह देखनोह आछ़ेन थियेह, किह ऐह काम ठीक नांई। 
तिनिये बिह आफरोह साम-दाम, दण्ड-भेद बेज़नोह शुरु टानोस।
लुभिया रोह एकह रिश्तेदार सरकार रोह नुकरी केह ऊश्टो पोदवी गाश थियोह। 
तिन रोह नांओ किरपू थियोह।
तिन रोह काम थियोह। 
कर्मचारी होर लाह बोदल्यानो। 
तेनोर लाह तेनोर रोह मोरज़ी रोह ज़ागा गाश बेशानोह
तेबिह बोदली तेनोर रोहवे फिरदोस ज़ुन आच्छ़ा खासा बुर देन्दो थियोह। 
ज़ेत्रेह सोह गोरे आछ़तोह थियोह। 
तेह सोह कर्मचारी होर रोह लाईन लागदो थियोह। 
तिनिये कर्मचारी होर लाह दोमक्याओस, किह ज़ुन बिह मांनुशा वोट लुभिया लाह नेबेज़ेस
तेह तिन लाह दुर हियु रोह काँडोह गाश बोदली टानिह बेज़सुहं। 
सोह बिह  लुभिया रोह होक केह खास मिटिग होरिह टानेन थियोह।
एकह दयार सोह सोह चालक रोह गोरे नाठोस। 
तिन लाह पोतांह लागोस किह होई सीह्नू सेह हांडदोस।
गोरे नाशिह सोह तिन लाह दोबर्रामेहं लागोस, तेह तिनिये बिह फाटक काह ज़ोवाब देनोस। 
कियाह बोदली टानिह बेज़सेयाह। 
तेह किह फिरेस। 
ईन्छ़े बिह चक्कर घुमांसुहं आई तिन्छ़े बिह चक्कर घुमांसुहं। 
होयो बाते शुनिह देह किरपू लोडोह मुहं ज़ुर्राई देह च़ुपचाप ऊज़िह देह ठुरोस।
होतिन्छ़े सीहनूऐ बिह आफरोह पुरोह ज़ोर बेज़ोस। 
तिन सेह तांह देश रोह बोलेह पुशां पेरेह सिह देनिह पेर रोह साथ थियोह।
एकह दयार सऐबे मिलान मांऊविह देह एकह मीटिंग ज़ागोस। 
तिज़ केह होयो फेसला टानोस किह वोट बेज़नोह स्या दयार तांदु काह पोएले स्या राट मुलुक मांरे थाकदोस। 
तिज़ काह बोच़िह थाकनो च़ाँनोह।
ज़िह बिह हेर-फेर फिरदोस, रुप्या सिह रांक बाटदेस, होसो होईये राट थाकदोस। 
मुलुक गरिब मांनुशा 
ऐनोर रोह पिछ़ाऐ बिकान मांईदेस। 
होई राट रोह पुरोह नाकाबन्दी फिरनोह च़ाँनोह।
होई च़ाल लाह मुलुक पुरानो मांनुशा होरिह खेलदेस। 
आई लुभिये बिह होयोऐ खोटेस। 
सोह बिह रुप्या रुप्या सिह रांक ज़ुटाऐस।
सोह पुरानो मांनुशा नुर्दए रोह च़ेला होरिस। 
आई किरपू बिह आज़ कालिह ईन्छ़ेस। 
ऐनोरिह च़ुटकाङ नाथाकाह।
तेह सोह राट बिह आओस। 
सीहनूऐ सऐबे कार्यकर्ता होरिह ब्याल फिरदी सेह, सऐबे वाड होर केह नाकाबन्दी टानोस। 
होयो ज़ानोह आछ़ेन थियोह
किह ठीकरी पहरा बे़ज़िस।
आयेक बिलेह लुभिये रोह कार्यकर्ता बिह बार्ड होर रोह चक्कर बाऐ काऐ बेज़ेन थियेह। 
सीहनू रोह मांनुशा होर लाह देखिह देह तेनोर लाह मांनुशा होर रोह गोरे नाशनोह रोह हिमोत निफिरोस।
होयोऐ राट रोह ग्यारह-बारह बाज़्याओस। 
किन काह तांह दुई बेन आछ़िह देह चक्कर बेज़ेन थियेह। 
तिज़ केह रांक रोह पेटी बोर्राई थियोह।
ज़िन-ज़िन तेनोर रोह ठिकाना थियोह
होतिन्छ़े सीहनू रोह मांनुशा होरिये नाकाबन्दी टानिह थियोह।
तिन्छ़े होसो बैन होर लाह खोराह टानोऐ नेबेज़नोह थियोह।
ओन्त केह सोह बनेरी बिलेह लाह ठुरोस।
राट रोह डेढ़-दुई बाज़े बातिह लुभिया सिह किरपू च़ादरा बिदुई आफ-आफरोह गोरे काह निकलेस आई एकह बार्ड केह घुसन मांईयेन थियेह 
किह ओरु-पोरु काह सीटी बाज़ाई देनोस।
सऐबे ज़िगाईयेस। 
ज़ेओ नांह केयो सऐबे देनिह पेरेह बिह आफ-आफरोह गोरे काह निकली आऐस।
ज़ेत्रेह लुभिया सिह किरपूऐ होई सऐब देखोस
किह किछ़ेह बिह बोलोह नांई
तेह तेनोर लाह ज़ाल्च़ोह केह बिह बात नोपोरोस।
सऐबे मांनुशा ईन्छ़े नाशिह, तिन्छ़े नाशिह बोलियेने थाकेस। 
तेबिह पोताह नालागोस। 
किन च़ोरिह यांह किन ठुर्राई हुगेस युहं।
एकुम बेरे होताज़ु हाथ केह आछ़ता हारखो-मुरखो बिह नोबोच़नोह थियोह।
कांनिया शुनिह देह सऐब पंचायत ऊज़ियोस। 
होताज़ु सोम काछ़ेह फिल्म ज़ुर्रानोह रोह केमरा हुतांह बढ़िया फिल्म फिरनोह थियोह।
तेह निज़ कास लाह आछ़तो स्या कोन? 
बाते बाताईयेन थाकिह दोथिह फिरोस। 
आई सीहनू रोह कार्यकर्ता स्कुल बिलेह वोट रोह लिस्ट गिनिह नाठेस।
होतिन्छ़े पोछ़िह देह तेनोरिये बूथ बेज़ोस। 
ओरु-पोरु काह दुरा ज़ारिह देह प्रात केह ज़ोलिह देह आग ताफियेन थियेह।
दिसम्बर मोसारोह वाल शेलोह थाकदोस। 
सीहनू रोह बूथ काछ़ेह लुभिया रोह मांनुशा होरिये बिह आफरोह बूथ बेज़िह देह।
स्कुल रोह कोमरा केह वोट बेज़दे स्या सरकारी कर्मचारी होरिये बिह आफ-आफरोह तेयारी पुरोह टानोस।
दुईये ऐह आफ-आफरोह पोलिंग एजेण्ट ज़ुर्राई देह बेशाई ज़ागोस। 
मांनुशा वोट बेज़मेहं रोह तांईये आछ़ेन थियेह।
दियुस बिह च़िलकोस। 
देनिह पेर सिह, पुशां पेरे रोह टोलाङ आऐ। 
तेह बूथ काछ़ेह नाशिह देह पर्ची मांगिह देह वोट बेज़िह ठुर्राईयेस।
तिज़ मांज़ तांह कोमरा रोह सोमने लाऐन लागोस। 
दिमांङे होताज़ु मुलुक वोट लागोस।
खोराह तांह च़ार थियेह। 
तेबिह मुकाबला ऐखोह दुई रोहवे थियोह।
दुईये रोह मांनुशा आङमांऐ-पिछ़ाऐ, ओरु-पोरु आछ़ेन नाशेन थियेह। 
आई एकह ज़ागा गाश कोठा फिरिह आफ-आफरोह अंदाज़ा बेज़ेन थियेह।
सीहनू सिह तिन रोह मांनुशा ईमारिह तांह पुरोह च़ोखसे थियेह। 
तेनोरिह पुरोह कोमरा होरिह शांऐन थाकदे थियेह।
पिछली बार तांह मुलुक वोट ऐलाऐ बेज़िह थियोह। 
इस बार तांह पुरोह पोताह टानिह ज़ागिस।
ज़ेत्रेह गाटोह बिह शोंक फिरतांह, तेत्रेह सऐबे च़ोखसे फिरोह च़ाँई।
लुभिया बिह आफरोह हाथ लाह टुकच़ोह गाश ज़ागिह देह ओरु सिह पोरु नाशेन
तेह काज़ु बोट पाड नाशिह खोराह फिरेन थियोह।
ज़ुन बिह मांनुशा बिते वोट बेज़मेह नाशेनस
तेह सोह पिछ़ारी नाशिह तेनोर रोह खुडी केह ऊटोह फिरदो थियोह। 
आई होतिन्छ़े रोह मांटी च़ुगिह देह हाथ केह मांडेन थाकदो थियोह। 
तेह ओरु-पोरु शांदोह किह कुन तिन लाह शांऐन तांह नुवायांह कोन। 
तेह हाथ केह सोह मांटी लाह फुकरी बेज़दोह थियोह।
शुनेन शांऐन थाकिह ब्याल रोह पांच़ बाज़्याओस आई वोट बेज़नोह बोन्द फिरोस।
होई पंचायत केह पांच़ वार्ड साह। 
होज़ रोह तांई पांच़ कोमरा होर केह वोट बेज़ोस।
ऐह पांच़ कोमरा होर रोह वोट स्या सुदुक तोल्याई देह एकह कोमरा केह कोठा टानिह ज़ागोस।
पुलिसा पेहरा दियेन थियेह। 
सऐबे लाह बाऐ गारिह बेज़िह।
सऐबे कर्मचारी होरिये च़आ-पानी ज़ुटोस, तेह आराम टानोस। 
तिज़ काह पिछ़ुह तेनोरिये खोराह फिरुन पंच 
आई पोरदान बिते निदेह कोमरा लाह बोन्द टानोस।
बाऐ मांनुशा होर रोह मेला लागिह थियोह। 
टोलाङ-टोलाङ ओरु-पोरु बेशिह देह आफ-आफरोह अंदाजा बेज़ेन थियेह।
ऐक्या बोलियेन थियेह, फलाँ वार्ड रोह फलां पंचे ज़ितियेस आई पोरदान इस बार बिह लुभियाऐ फिरेस।
ऐक्या सीहनू लाह ज़िताऐस, तेह ऐक्या बेहस टानेन थियेह।
ऐक्या कोमरा रोह खिरकी काछ़ेह नाशिह देह शांऐन थियेह। 
आई नाशिह देह तेनोर लाह बोलेन थियेह
फलां पंच रोह वोटा रोह डेर सऐब काह बोदिस। 
सोह पाक्का पंच फिरेस।
आई सांच़ काह पिछ़ुह तांह नोतिज़ा निकलोस।
पोएले पंच होर रोह नोतिज़ा निकलोस। 
तिज़ काह पिछ़ुह पोरदान होर रोह निकलोस।
तिज़ काह पिछ़ुह तांह लुभिया रोह मांनुशा होरिह नारा बेज़ेन थियेह। 
आमोर रोह लुभिया जिन्दाबाद! 
ज़ितियोह आमोर रोह लुभिया ज़ितियोह।
तिज़ मांज़ काह मुलुक हला फिरोस। 
होयो शुनिह देह ऐकह सांच़ रोह तांई तांह सीहनू रोह मांनुशा हक्का-बक्का फिरेसाह।
तेत्रेह एकह मांनुश दोर्राऐन पाह आछ़िह देह बोलोस
होई सऐब आलकोह बातेस। 
अफवाह बाते बोलेन साह। 
तामोर रोह वोट होर रोह डेर सऐब काह बोदिस। 
हांऊ खिरकिये बिते शांई आछ़ेन सुहं। 
हांऊ दिमांङ बोलेन सुहं।
ओरु-पोरु, हांडेन फिरेन पोरदान होर रोह बिह नोतिज़ा निकलोस।
दुई ज़ोन लाह तांह बिशोह दोश आई बातिस-बातिस वोट पोरोस
तेबिह प्रतियोगिता लुभिया सिह सीह्नू मांज़े फिरोस।
तेर-मेर नुदोह दुई रआ वोटा काह लुभिया हारियोस
आई यालडुङ ज़ेओ खांक ज़ुर्राई देह आफरोह खास मांनुशा होर सेह एकेह तिन्छ़े काह ठुरोस।
सीहनू रोह मांनुशा खुसिये नाच़ेन थियेह। 
तेनोरिये सीहनू लाह फुला रोह मुडाली लायाओस।
बाज़ा स्या होरिह तांह पोएले काऐ तिन्छ़े आछ़िह थियेह। 
तेनोर रोह काम ज़ुन बिह ज़ितियेस
तेनोर रोह तांई बाज़्यानोह थियोह।
बाज़ा बाज़्याऐन थियोह, आई सीहनू रोह मांनुशा होरिह खुसिये नाच़ेन थियेह। 
ऐक्याह होयो बिह मांनुशा थाकदेस, ज़ुन चापलुसी टानदेस।
बोदिह बाग तांह लुभिया रोह मांनुशा होतिन्छ़े आछ़िह देह नाच़ेन थियेह। 
आई सीहनू होतिन्छ़े गोरे-गोरे नाशिह सऐब लाऐ शुक्रिया बोलेन थियोह।
ब्याल रोह सात बाज़े काह सऐबे देशियाह लाह शुक्रिया बोलेन-बोलेन राट रोह ग्यारह बाज़्याओस।
सीहनू रोह गोरे तेर-मेर नुदोह ढाई-त्रोन बाज़े सेग ढोल-ढमाका फिरेन थियोह।
आमोर रोह वार्ड केह पंच सिंघो ज़ितिदे। 
भूती सिह फींगू हारुवी देह।
ऐक्या खुसिह मोन्याई, तेह ऐक्या दुखे मुलुक रांका ज़ुटाईयेन थियेह।
लुभिया रोह च़ार-पांच़ कोन्या होरिह गोरु रोह खुर पिछ़ाऐ तेनचाई बेशिह थियेह। 
आई तेनोरिह राकां ज़ुटाईयेन थियेह 
पानिह नेबेज़िह देह। 
तेनोरिह बोलियेन थियेह, याह आते! हांऊ तांह मुलुक रुई देह। 
ज़ेत्रेह मांलाह पोतांह लागिह किह लुभिया निज़ितीई
तेत्रेह मेरोह मोने बाज़ोस। 
ऐह किह खोटिह?
ज़िह फिरनोह थियोह सोह तांह फिरिह छ़ेकिह। 
ऐकुम बेरे महिला मण्डल सिह मांनुशा होरिह साथ दितांह, तेह तामोरिह नाहारिनो थियोह।
ईन लाह सगरान्दू सेह पंगा मांगनो ठीक निफिरोह बाई।
एकह कोन्यासे लोनडाईयेन पाह बोलोस।
होयो तांह युहं बिह बोदकोऐ हाथियेन थियोह। 
ईनिये सगरान्दू सेहे पंगा नामांगिह। 
पोएले बिह तांह खुर्दी रोह देन लाह ऐखले केह लोसिह। 
तेह तोल सेह सन्तो लाह बिह।
यांह क्यालू! रांक ज़ुट। 
चतरोए बोलोस, तिनिये खालिह गिलास आङमांऐ टानिह च़ुटकाङ फिरोस।
महालोए गिलास केह रांख बेज़ोस आई चतरोए फाटाक काह ज़ुटिह बेज़ोस।
मांलाह बिह बेज़ यांह! बुद्धियें बिह गिलास आङमांऐ ज़ागोस आई महालोए गिलास केह बोरिह रांक बेज़ोस।
गिलास पाई बुद्धिया बिह बोलेन थियोह। 
आंह यांह! तुहं दिमांङ बोलेन सेह। 
च़ोरा लाह बोलदोस, च़ोर खोटोह आई पहरेदारा लाह बोलदोस, तुमोरिह ऊज़ियोह। 
ज़िह थाली केह खांदोह, होतिज़ केह डबर गारदोस। 
मोरनोह बेज़ोह हरामज़ादा लाह, टोब हारुई सोह। 
तामोरिह किज़ु फिकोर टानेन? 
तुहं रांक बेज़ गिलास केह ईज़ लाह छ़ेकिह बेज़ुगे। 
तेह गोरे नाशिह सुतिह थाकुगे।
खोजूऐ बोतोल केह बोच़ुन रांक लाह सऐबे रोह गिलास केह गाटोह-गाटोह टानिह बेज़ोस। 
आई छ़ेकिह देह बोतोल होतिन्छ़े पायाई ज़ागोस।
तिज़ लाह बिह तेनोरिये पानिह निमिशांई ऐखोह ज़ुटोस। 
यांह कोन्या होरिह
हांडोह नाशिह सुतिह थाकुगे।
भानुऐ दुबारा बोलोस, आई सऐबे लुनटुक शांईयेन पाह जेओ नांह केयोह आफ-आफरोह गोरे नाठेस। 
तेनोरिह ऐसा तांह गोरे पोछ़ियाह किह नोपोछ़िह किछ़ेह पोतांह नुदोह।
सोह राट छ़ेकियोस। 
दोथिह फिरोस, नोऊवोह दियुस च़िलकोस।
बाग स्या रोह छ़ेल्डु भातो बाज़ार काह अखबार आनमेहं कोन नाशेन थियोह। 
तेत्रेह तिन लाह बात केह एकह ज़ागा सात-आठ मांनुशा दियुस ताफियेन बेठियेसाह।
तेनोर मांज़ भूती सिह फींगू बिह मुहं पिनटेई खोरोह थियेह।
ज़ेओऐ भातो तिन्छ़े काह नाशेन थियोह
तेह तिन लाह देखिह देह भूतिये तापली बाज्याई देह हाथ जोडाई बोलोस, महाराज शुक्रिया। 
तेईंयेह मांलाह वोट बेज़िह देह।
तिन रोह बाते शुनिह देह भातोए बिह तिन लाह बोलोस।
तिनिये हांसेन पाह बोलोस, पंगाऐ किज़ु मांगिह?
आफरोह मोरज़िये दुई च़ार मांनुशा रोह बेकावांह केह आछ़िह देह किज़ रोह तांई खोरोह फिरिह? 
आज़ होसो ज़ोमाना नाथाकिस। 
मांनुशा मुलुक सोमोज़दार फिरिह साह।
आज़ सऐबे सुन्च़ि सेमेल्याई देह मांनुश लोरिहदेस आई काम खराब होसोऐ टानदेस ज़ुन रुप्या रोह तांई बिकदेस।
तेनोरिह काज़ुऐ नोसोम्ज़िदेस। 
पुरोह ओकोल लाह तांह लुटुवांह होरिये खांईस
ऐखोह आफोरिये हुशारा फिरदेह साह।
होयो बोलिह सोह तिन्छ़े काह ठुरोस।
बाज़ार केह ओरु-पोरु त्रोन-त्रोन, च़ार-च़ार मांनुशा होरिह खोराह फिरिह देह होईये बाते बाताईयेन थियेह।
कईयों मांनुशा होरिये तांह दुखे दोथिह काऐ रांका ज़ुटाई थियेह। 
एकह धक्के खांऐन पांह हांडेन थियोह।
सोह लुभिया रोह खास मांनुश थियोह। 
मुलुक ज़ुटिह थियोह। 
हांडिह बिह नोबोलेन थियोह। 
बाते बिह थोलबोल्याऐन बात्याऐन थियोह।
पोरु काह गाहला बिह आछ़ेन थियोह। 
सोह तिन काछ़ेह पोछ़िह देह बोलोस, यांह! मुबारक बाद।
याह! तुहं मांलाह किज़ु मुबाराक बाद दियेन सेह। 
मेरोह पोरदान तांह हारुई देह।
तिनिये होतिगे बोलिह देह तोलिह बाते ठुरेन थियोह।
वेसे बिह एकेह मांनुश शुप्टि-शुप्टि ज़ितिनोह बोलोह नाथाकदो। 
तिन रोह दिमांग खराब फिरदोस।
नोऊवोह मांनुशा होर लाह बिह मोका देनोह च़ाँनोह। 
सऐबे रोहवे होंकस।
गाहला बिह होयो बोलेन पाह काँडोह रोह बाते ठुरोस।
दयार बितोस, होफ्ता मोसारोह बिह छ़ेकियोस। 
तेह होयोऐ सऐबे चुनाव रोह बाते बिह बिसरियेस।
सऐबे आफ-आफरोह कामां केह बिज़िह फिरेस।
होयो बोल्देस, च़ोर च़ोरिह टानोह शोठादोस
तेबिह हेरा-फेरी टानोह नोशोठादोस।
एकह दयार लुभिया रोह रिश्ता केह एकह बुढी मांनुश मोरिस। 
गोर-पेरह तेस रोह तांई शोप ज़ागोस। 
शोप केह ब्यालथान ओरु-पोरु काह पेरेह-ज़ोरेह होरिह बेशमेहं आछ़ते साह। 
युहं मुलुक काठोह दयार थाकदोस
होयोऐ राट बाते होरिह बात्याईयेन पाह काटायादे साह।
लुभिया बिह होतिन्छ़े रोज़ ब्यालथान होतिन्छ़े नाशिह बेशतो थियोह। 
एकह दयार ब्यालथान भातो सिह गाहला होतिन्छ़े बेशमेह आऐस।
होतिन्छ़े लुभिया बिह बेशिह देह शेखिह काटेयाऐन पाह बोलेन थियोह 
यांह! ऐह तांह तांह हांऊ मुलुक सुखे सुहं। 
किछ़ेह परेशानी नांई। 
खुसिये मोज़ाऐ सुतदो सुहं। 
ऐह तांह हांऊ काज़ुऐ बिह चुनाव केह खोराह निफिरसुहं।
तिन रोह बाते शुनिह देह 
गाहलाऐ बोलोस, यांह! आई तुहं किह बोलमेहं सेह। 
आफरोह मोन लाह तुहं होयोए बात्याई देह राज़िह टानमे हुतांह टान। 
ऐह हारियुन दामे गोबरे छ़ारेस आई किह टानेस। 
आई डोरनोह ज़ेओ आंखिये बिह तांह शांनोह स्या।
गाहले रोह होई बाते गाश सऐबे ज़ोरिये हांसिये साह। 
आई लुभिया चुपचाप होतिन्छ़े काह ऊज़िह ठुरोस।
दीपके मुलुक गरीब गोरे ज़ोरमी थियोह। 
लोडिह बेरे तिन रोह बुआ नाथाकोस। 
ज़ेत्रेह सोह दुई बोराश रोह थियोह।
तिन रोह आमांऐ तिन लाह मेनोत मुज़ुरी खोटिह देह दाच़िह पालिह थियोह। 
मुलुक कोश्ट टानिह देह तिन लाह दोसवी सेग शिख्याओस।
तिन रोह आमां बिह बुढी फिरिह थिह। 
तिनिये गोरे रोह खोरच़ा रोह तांई मेनोत मुज़ुरी टानोस।
नुकुरी रोह तेईंयेह मुलुक कोश-पिश टानिह। 
आङमांऐ-पिछ़ाऐ कुने निथियोह, ज़ुन तिन रोह सिपारिश टानिह बोलेस।
ज़िह बिह कोमांई टानदोस सोह गोरे खोरच़ा केहे छ़ेकिदोह थियोह। 
तिन काछ़े डोखरो-डाटको बिह किछ़े निथियोह। 
आपी-तेते रोह बिह किछ़ेह दोन-दोलोत निथियोह
ज़िज़िये तेनोर रोह गुज़ारा फिरेस।
तेत्रेह सरकार बिलेह काह बिह होतिग योजना होरिह निथियोह
ज़ेओ आज़ साह।
ज़िह बिह थियोह। 
तिज़ रोह होसोवे मांनुशा फायादा तोल्यादे थियेह
ज़ुन चुस्त सिह चालाक आई राजनीति केह थाकदे थियेह।
सत्रह बोरश रोह ऊम्बुर काऐ दीपक मेनोत टानेन थियोह। 
आज़ बिशोह सात बोराश बिह छ़ेकियेन साह
तेबिह तिन रोह तांई तांह होसोऐ मेनोत सोह मुज़ुरिये पोरदोस।
एकह बाते तांह साह, दीपक रुप्या कोमांई नोबोलिह, तेबिह सोह मुलुक ज़ोन लाह रोईदो थियोह। 
मोका गाश सोह सऐबे रोह काम आछ़तो थियोह।
तिन रोह एकह कोन्यास चतुर सिंह होमगार्ड विभाग केह चेमांदो स्या लागिह थियोह। 
तिनिये आफरोह साहब सेह बाते बाताऊवी देह तिन लाह कार्यालय केह दैनिक वेतन गाश बेज़ोस।
दीपक खुसिये सुन्च़ियेन थियोह
आज़ तोनखा गाश लागिह सुहं। 
कले पाक्का बिह फिरसुहं।
होसो दयारो केह होमगार्ड विभाग केह तेहरा रुप्या दयारो रोह पोरदोस।
तिन लाह नुकरी लागिह त्रोन मोसारो फिरोस। 
एकह दयार ब्यालथान तेन्दुई मनछ़ाङ खांऊ खांई देह मेलिङ काछ़े बेशिह आग ताफियेन थियेह।
तिन रोह आमांऐ बोलोस, आज़ ज्ञान चन्द आछ़िह थियोह।
किज़ु आछ़िह? 
दीपके पुछ़ोस, तेह तेसे बोलोस, तेरोह रिश्ता गिनुई आछ़िह थियोह।
आमां मांलाह! नुकरी खोटेन दुई मोसारो फिरेनस। 
तुहं मांलाह पाक्का तांह फिरनोह बेज़। 
तिज़ काह पिछ़ुह जानेक बिह टनसुहं।
दीपके आफरोह आमां लाह बोलोस आई तेसे बोलोस, केत्रेह? 
ज़ेत्रेह हांऊ मोरिह नाशसुहं
तेत्रेह जानेक टानसेयाह। 
मेरोह किस्मोत केह बोवारी रोह सुख नुहुवेस। 
तेह तांह नुदोह।
कान्ताऐ ङारे आफरोह छ़ेल्डु दीपक लाह बोलोस, दीपक तेस लाह मोनाऐन पाह बोलोस, मुरुवे, हांऊ जानेक टानसुहं। 
तेरोह होई ईछ़ा बिह पुरोह फिरेस।
मेरोह बाते बिह दिमांङस। 
मेरोह एकेह छ़ेल्डुस आई हांऊ तांऊ लाह होयोऐ तांह नाज़ागु। 
ज़ियुदोह थाकेन सेग तेरोह कान्लाडु पेरेह बिह देखिह बोलसुहं। 
नांह तांह हांऊ तोरसान मांईयेन थाकसुहं।
तेह होयोऐ जानेक रोह तांई एकह छ़ेच़च बिह शांओस। 
तेह जानेक रोह तारीख बिह निकलोस।
तामोरिह एकह –आयेक लाह दोश बेज़ेन थाकदेस। 
बाते तांह ग्रेह रोह दशा-महादशा रोह थाकदोस। 
जानेक रोह तारीख निकलिह त्रोन मोसारो फिरिह थियोह। 
दीपक रोह नुकरी छ़ुटोस।
बाते होयो फिरोस, ज़िन दीपक नुकरी खोटदो थियोह। 
होतिन्छ़े मुलुक छ़ेल्डु पेरेह दैनिक वेतन गाश ज़ागिह थियोह। 
होसो कार्यालय केह ऐक्याहपाक्का बाबू होरिह बिह थियेह। 
होतिन्छ़े छ़ेल्डु पेर लाह पुरोह दयार काम खोटाई-खोटाई शांदुईनो बेज़दे थियेह
तेनोरिह दयार होयोऐ टानदे थियेह।
दीपक ज़ेत्रेह बिह होई सऐब देखदोह थियोह
तेह तिन लाह मुलुक दुख लागदोह थियोह।
तेनोरिह बेच़ारे होर लाह मुलुक च़ाफर्रादे थियेह। 
दीपक होई सऐब आंई नोबोलोस।
तिनिये एकह दयार एकह च़िठिह आखबार रोह सम्पादक रोह नांओ केह चेमांई बेज़ोस।
होसो च़िठिह केह तिनिये होसो छ़ेल्डु पेर रोह बारे केह सऐब चेमांई बेज़ोस
आई दैनिक वेतन बोडेयानो रोह बाते बिह बोलोस।
तेर-मेर नुदोह दस-बाराह दयारो काह पिछ़ुह सोह च़िठिह आखबार केह छापान मांईयोस। 
तेह विभाग केह हाल्ला फिरोस।
विभाग रोह सऐब काह बोडोह अधिकारी शिमला काह धर्मशाला छानबीन टानमेहं कोन आओस।
पोएले तांह तिनिये आछ़ती सेह धर्मशाला रोह बोडोह साहब लाह मुलुक दोबर्राओस। 
तेह आई दीपक लाह नुकरी काह गारिह बेज़ोस।
तिनिये मुलुक पोरज़ाओस, मांफी बिह मांगोस, तेबिह होसो साहबे राज़ा होर रोह गान आक्कड देख्याऐन थियोह। 
तेबिह सोह च़िठिह मुलुक मांनुशा गाछ़ेह पोछ़ोस।
दीपक लाह तांह गारिह बेज़िह, तेबिह गाटोह दयार काह पिछ़ुह ओरिक्या तोन्खोवा तेराह रुप्या काह बिशोह सात रुप्या फिरोस।
आफरोह नुकरी रोह कुर्बानी देई देह दीपके ओरिक्या रोह बोलाई टानोस। 
होईये सुन्च़ि देह तिन लाह बोलोह लागदोह थियोह।
ईन्छ़े जानेक फिरदोह स्या, तिन्छ़े नुकरी बिह छ़ार्राई। 
ऐह तिन लाह राट किह दियुसे होईये फिकोर लागिह थाकदो थियोह। 
ऐह किह खोटसुहं? 
जानेक केयोह फिरेस?
रुप्याऐ नुदोह। 
ऐखोह आठ रआ रुप्या खिसोह केहस। 
सोह तांह सरकार रोह ज़ारियाऐ लोक कोथा होरिह छ़ापानो रोह कोरच़ाते पोरिह थियोह। 
ईज़िये किह फिरेस? 
कम सेह कम दोश हाज़ार रुप्या तांह च़ाँनोऐ स्यास।”
तिन रोह सऐबे कोन्या होरिह सिह पेरे होर लाह दीपक रोह जानेक रोह शोंक थियोह। 
सऐबे मांनुशा हरिये तिन लाह हिमोत देनोस। 
तुहं मोडोरे, जानेक बिह फिरेस। 
तांऊ लाह फिकोर टानोह रोह ज़ुरुरोत नांई। 
आमोरिह हुदेह।
होयोऐ होसो दयार बिह आओस। 
आई तिन रोह बेदान, कोन्या होरिह सिह पेरेह होरिह बिह नेराङ आऐस। 
ऐक्याऐ च़ाओल लोईयोस, आई ऐक्याऐ ज़ुरुरी सोमाना लोईयोस।
ऐक्याऐ गाछ़ोह होरिह लोविह आनोस। 
ऐक्याऐ बैंड-बाज़ा रोह ईतज़ाम टानोस। 
एकेह कार रोह बुकिंग टानिह आओस।
दीपके आठ रआ रुप्या बिह तेनोर केह देई ज़ागोस।
होत्रेह सुनोह तेर-मेर नुदोह सोलाह रुप्या तोला थियोह। 
गाटोह रुप्या तिज़ गाश आई बेज़िह देह एकह आंगूठी सिह, मगलसुत्र आई एकह चांदी रोह पुरोह सेट ज़ुर्राओस।
ऐसा बरासूही बिह फिरोस। 
होयोऐ दुई त्रोन सांढी सिह सात आठ ज़ोडी सुट बिह फिरोस। 
बरासूही रोह सुन्दुक बिह होयोऐ आओस।
नोऊवोह पुरोहित सऐबे मिलान मांऊविह पुरोह टानोस। 
पुरोहिते आफरोह ज़ोला रुप्याऐ बोर्राई थियोह। 
होयोऐ जानेक स्या दयार बिह आओस। 
धाम ज़ुर्राऐन थियेह।
बैंड स्या होरिये रौनोक बेज़ोस। 
लारोह लाह तेयार टानोस
आई बारात बिह तेयार फिरोस।
लारोह रोह तांई कार बुक थियोह
तेबिह आदोह बारात तांह बोस केह नाशते स्या हुदेह।
दीपक रोह कोन्यास रोह बुआ सरकारी बोस च़ाल्यादो थियोह। 
तिन लाह सऐबे बापु बोल्दे थियेह।
होताज़ु तांह तिनिये बिह छ़ुटिह टानिह थियोह। 
सोह मुटकान गाश बुम्बल स्या बोडोह पागरुई बानिह देह बारात सेह नाशमेहं कोन जानेक केह पोछ़िह थियोह।
ईमरिह सेग आदोह बारात तेयार फिरिह थियेह। 
आई सोह पोएले काऐ खांई-पिह देह बाज़ार रोह सोलोक गाश पोछ़िह थियोह।
होतिन्छ़े तिनिये देखोस किह एकह खराब सरकारी बोस होत्रेह ठीक फिरिस।
होसो सरकारी बोस रोह डेरेबोर सोह बापु लाह पोएले काऐ रोईदो थियोह।
सरकारी बोस होर रोह विभाग केह एकेह डिपु केह दुईये डेरेबोरा थियेह।
तिनिये बापु लाह बोलोस, याह कोन्यास! युहं बुम्बल स्या पगरुई बानुई देह किन नाशनो रोह तेयारी केह?
तिनिये तिन लाह सऐब बाते बोलिह देह बोलोस, हांऊ बिह तिन्छ़े नाशेन सुहं।
बारात लाह हांऊ गिनुई नाशसुहं। 
तांऊ सिह हांऊ बिह जानेक केह आछ़सुहं।
बारात तेयार फिरिह आई लारोह लाह गाडी केह बेशाई सोलोक गाश आऐस।
लारोह, पुरोहित सिह दुई आई मांनुशा गाडी केह बेशिह, बाकी बाराती बोस केह बेशिह देह नाठेस।
दीपक गाडी केह बेशिह, तेबिह खिसोह केह ऐखोह दुईये रुप्या थियोह। 
एकह बिलेह तां मोन दुखे थियोह। 
आई आयेक बिलेह जानेक टानोह रोह खुसिह थियोह।
आफरोह बोलोह-मांरे दयारो लाह कोलाङ टानेन पाह दीपक आफरोह ससुराल केह पोछ़ोस।
पुरोह बारात डेरा केह पोछ़ोस। 
तिन्छ़े मांटिह गाश दोरिह प्रामांई थियोह। 
तिज़ गाश सऐबे बेशेस।
तिज़ मांज़ तेनोरिये चआ होरिह देनोस। 
सऐबे लाऐ एकुम- एकुम गिलास चआ सिह पकोडा, मटर सिह बून्दी रोह मिठाई देनोस।
आई सांच़ काह पिछ़ुह तांह ससुराल बिलेह काह नाई-पुरोहित आऐस। 
तेनोरिये गेही-ताक रोह बन्दना टानोह बेज़ोस। 
आई लोगोन होर रोह तांईये आर्राई देह ठुर्राईयेस।
ऐह बारात केह आछ़ुन पुरोहिते लारोह लाह तोल्याओस आई नाई लाह बोलोस, ऐह हांडोह! लोगोन रोह बेला नाशेनस।
बैंड-बाजा स्या सिह पांच़ छ़ोह पेरेह होर सेह एकेह दीपक लाह जानेक स्या गोरे आनोस।
लारोह लाह नांईनो बेज़ोस, शाकपोऐ तिन लाह लोगोन रोह चांदिह रोह मुनदी ल्याओस। धोती देनोस तिज़ लाह नांईये ल्याओस।
पुरोहिते लोगोन टानोस। 
ज़िन –ज़िन रुप्या लागोस, पुरोहिते आफरोह ज़ोला काह गारिह बेज़ोस।
बेद रोह रवाज़ लाह दोथिह टानुगे। 
राट सऐबे खांई-पिह मोज़ाऐ सुतेस।
दोथिह बेद रोह सऐब रवाज़ पुरोहित होरिये पुरोह टानोस आई जानेक बिह पुरोह फिरोस।
होयो बोल्देस, बेद पुरोह टानदी सेह जानेक फिरदोस। 
बाकी बधाई होरिह, रिति रावाज़ आफ-आफरोह थाकदोस।
बारात डेरा केह पोछ़ोस। 
ऐक्या बाराती बाज़ार रिटाईमे लाह नाठेस। 
ऐक्या होतिन्छ़े दियुस ताफियेन थियेह।
बैंड-बाज़ा स्या एकेह थियेह। 
तेनोर रोह ऐक्या कोन्या होरिह होसोऐ देश केह जानेक केह बाज़्यामें आछ़िह थियेह।
होताज़ु सोह जानेक फिरोस। 
तेनोरिये आफरोह रुप्या मांगोस आई दीपक रोह बारात लाह लोरियेन आऐस।
सोह बैंड स्या नोऊ थियेह। 
सात पोएले स्या थियेह, पुरोह सोलाह फिरेस। 
तेनोरिये पोएले काऐ बात्याई थियेह 
किह तेनोर लाह दीपक रोह जानेक केह मुलुक रौनक बेज़मेह कोन।
युहं दीपक रोह बोरताब थियोह
ज़िज़ रोह कोरच़ाते होतिन्छ़े धर्मार्थ पोछ़िह थियेह।
सऐबे मांनुशा होरिये आफ-आफरोह ज़ोला केह बोर्रादी च़ोरिह ज़ागिह थियोह
तेबिह होत्रेह लाईदेह।
होयोऐ बारात बिह बेयोशांईयोस। 
हिज़ एकह कार थियोह
आई आज़ दुई फिरोस।
लारिह रोह मांईचे स्या होरिये तेस लाह ससुराल पोछ़ामे रोह तांई आफरोह कार बेज़ोस। 
तिज़ केह लारोह सिह लारिह आई मंईचे स्या होरिह बेशेस।
ऐक्या कार केह बेशिह आई ज़ुन बोच़िह थियेह, तेनोरिह बोस केह नाशिह बेशेस।
चतुर सिंह आयेक स्या कार केह बेशोस। 
गोरे काह सांच़े एकह पिछ़ाऐ रुकोस आई सऐबे बाराती तिन्छ़े ऊतरेस।
बाज़ा स्या होरिह बैंड बाज़्याऐन थियेह। 
आङमांऐ ओरिक्या बाज़ा स्या होरिह बिह पुरोह बोर्रादी केह हाडेन थियेह।
पिछ़ाऐ दीपक स्या कार आई तिज़ काह पिछ़ाऐ आयेक स्या कार मेसे-मेसे आछ़ेन थियोह।
होयो ज़ानोह आछ़ेन थियोह, किह कुन तांह राज़ा मुलुक बोडोह जानेक टानिह आछ़ेन थियोह।
होयोवे सऐबे नाच़ेन, हांडेन गेत होरिह लेयाऐन पाह गोरे पोछ़िह।
बिना रुप्याऐ होयो फिरोस दीपक रोह जानेक।
लारोह सिह लारिह लाह कोठी केह बोगान लाह डाल टानमे रोह तांईये नियोस, तेत्रेह तिनिये दुई रुप्या होतिन्छ़े बेट बेज़िह शुक्रिया बोलोस।
तिन रोह माया आफुऐ ज़ानोह, आफुऐ डुबादो, आई आफुऐ बोच़ादोस। 
रोईनोह बिह आफुऐ टानदोस। 
तिन रोह माया कुने नाज़ानदोस। 
तुवे तांह दया रोह दानी साह। 
युहं कोथा होतिगे थियोह।
बाशल रोह दयारो रोह गरमी। 
दुसती च़ुरनो आई सोलोक रोह कोलतार बिह गोलदोस।
अमृतसर रोह एकह प्रैस केह भगत राम गुरुज़िये आफरोह एकह कताब छ़ापामे लाह देनोस।
नारायण दत्त भगत राम रोह कोन्यास थियोह। 
दुईये वाल पाक्का कोन्यासा थियेह।
एकह दयार भगत राम नारायण दत्त रोह गोरे आओस।
चारपाई गाश बेशिह देह दुईये गोप्पे होरिह बेज़ेन थियेह। 
तेह भगतरामे तिन लाह बोलोस, यांह कोन्यास मेरोह एकह काम खोट सेयाह?
तांऊ लाह काज़ु मेईंयेह मना टानिया। 
एकुम बेरे मेरोह खोटनो स्या हुतांह खोटसुहं। 
नारायण दत्ते बलोस
काम कियाह होसो तांह बोल?
मेईंयेह अमृतसर केह जिमिंदारा प्रैस केह आफरोह कताब छ़ापामे रोह तांइये देई थियोह। 
तिज़ लाह आनोह स्यास आनसेया?
याहं हांऊ तांह पठानकोट काह आङमांऐ नोनठी।
नारायण दत्ते बोलोस, तेह भगत रामे बिह दुबारा बोलोस, किराया-भाड़ा, खोरच़ा पानिह हांऊ सऐब दिसुहं। 
मांलाह पोतांह तुहं नाशिह बोलसेह।
नारायण दत्ते तेबिह नोनठु बोलोस। 
आई भगत रामे तिन लाह दुई हाज़ार रुप्या गारिह देई देह बोलोस, ठाराह सोह स्या प्रैस लाह दियेह। आई 
दो सोह तांऊ लाह मुलुकस। 
हो तेह हांऊ नाशसुहं।
भगत रामे बोलोस, आई ऊज़ीई ठुरोस। 
नारायण दत्ते आयेक दयार तांदु दोथिये नाशनो रोह कार्यक्रम ज़ुर्राओस।
आयेक दयार तांदु दोथीये ऊज़ियोस। 
आफरोह काम खोटिह सोह नांई-दोई तेयार फिरोस।
दुई पोरोठा सिह चआ ज़ुटिह सोह गोरे काह निकलोस।
त्रोन मिन्ट केह तांह सोह सोलोक गाश पोछ़ोस। 
बोस स्टोप गाश नाशिह देह बोस रोह तांई पोरखी थियोह।
आई सांच़ काह पिछ़ुह तांह बोस आओस, तेह नारायण दत्त तिज़ केह नाशिह बेशोस।
बोस च़ोलोस। 
कन्डेक्टर आओस, तिन काह पठानकोट रोह टिकेट मांगिह सीट गाश बेशोस।
बस सोलोक गाश बेगाङे नाशेन थियोह।
खेर फिरेन पाह मोड काटयाऐन पाह रुकदोस तेह च़ोल्दोस, तेर-मेर नुदोह त्रोन घण्टा काह पिछ़ुह बोस पठानकोट रोह बोस स्टोप गाश पोछ़िह रुकोस।
बानबात जाओ फिरिह थियोह। 
आई मुटकान बिह तांतोह फिरेन थियोह।
बोस काह ऊतरी देह नारायण दत्ते देखोस 
किह बोस स्टोप गाश तांह बोस रोह लेईन लागिस।
ऐक्या बोस जालन्धर लाह, ऐक्या लुधियाना लाह, तेह ऐक्या दिल्ली लाह नाशमेहं लाह तेयार थियोह।
चम्बा, धर्मशाला सिह काँगड़ा लाह नाशमेहं रोह तांई बिह मुलुक बोसा खोरोह थियोह
नारायण दत्त शांऐन पाह आङमांऐ नाठोस, तेह एकह बोस अमृतसर लाह बिह नाशमेह खोराह तिन लाह देखनो आओस।
कन्डेक्टरा ज़िङाईयेन थियेह
हांडोह- हांडोह बटाला-अमृतसर, बटाला-अमृतसर।
नरायण दत्त बिह होसो बोस केह नाशिह सीट केह बेशोस।
तिज़ काह पिछ़ुतांह बोस बिह बोरियोस।
डेरेबोर आफरोह सीट गाश आछ़िह बेशोस, तिनिये बोस लाह स्टार्ट टानिह च़ाल्याओस।
कन्डेक्टरे ज़ोरिये सीटी बाज़ाई देह बोस केह बेशोस। 
दोवार बोन्द फिरोस आई बोस च़ोलोस।
बात केह सोवारी होरिह निकलेन-बोरियेन थियेह, तेर-मेर  नुदोह च़ार घण्टा केह बोस अमृतसर पोछ़ोस।
नारायण दत्त बोस काह ऊतरी देह बोस आड़डा काह बाऐ निकलोस। 
एकह रिक्शा रोक्याई तिज़ गाश बेशिह देह जिमिंदारा प्रैस केह पोछ़ोस।
होतिन्छ़े नाशिह देखिह किह प्रैस स्या होसोवे कताब लाह छ़ापाऐन थियेह।
नारायण दत्ते तिन लाह आफरोह पेचान बोलिह देह होतिन्छ़े पोरखोस।
मांगेन-मांगेन सेग ब्याल रोह छ़ोह बाज़्याओस, तेस सेग पुरोह काम फिरोस।
प्रैस स्या होरिये सऐब कताबा एकह बोरिह केह बेज़िह बानोस। 
तेह मांलिके नारायण दत्त लाह आफरोह स्कूटर गाश बेशाई देह रेल रोह स्टेशन गाश पोछ़ाओस।
नारायण दत्त लाह होतिन्छ़े बैंच गाश बेशाई देह, मांलिके नाशिह टिकट लोवीई आनिह देह नारायण दत्त लाह देनोस।
ठीक सात बाज़े रेलगाडी आछ़िह देह प्लेटफार्म गाश खोरोह फिरोस।
प्रैस स्या नारायण दत्त लाह तिज़ केह बेशाई देह वापिस छाप्पाखाना लाह नाठोस।
रेलगाडी बिह छुक-छुक टानेन पाह च़ोलोस। 
ठण्डा- ठण्डा बागुर आछ़ेन थियोह।
तिज़िये बोदिह गर्मी नालागेन थियोह। 
नारायण दत्त तांह बुरिह तराऐ शांदुई थियोह।
बटाले सेग तिन लाह निज़ नाछ़िह। 
तेह तिज़ काह पिछ़ुह सोह पोताऐ नुदोह सुतिह।
तिन लाह निज़ केयोह नाछ़तोह स्या कोन, पेट बोरिह तांह खांऊ खांई थियोह। 
तिज़िये तिन लाह निज़ आछ़िह देह।
ब्यालथान रिह बेरे प्रैस रोह मांलिके नारायण दत्त लाह एकह होटोल केह छ़ालिया रोह रोटिह रोह पोरोठा लोकोल गियु केह ज़ुर्राऊन खाटोह च़ोने खिल्याई थियोह।
होसो च़ोने सिह पोरोठा होतिग मिठोह थियोह 
किह नारायण दत्त आज़ सेग तिज़ लाह निबिसरी थियोह।
रेलगाड़ी च़ोलेने थाकिह आई नारायण दत्त चित निज़े सुतिह थाकिह देह।
होई रेलगाडी राट रोह एकह बाज़े पठानकोट पोछ़तिस
आई एकह घंटा काह पिछ़ुह दुई बाज़े बातिह जम्मू लाह नाशतोस।
गाडी पठानकोट पोछ़ोस। 
तेह तिन्छ़े एकह घंटा खोराह थाकिह, तेह च़ोलोस, तेबिह नारायण दत्त तेबिह सुतिये थाकिह देह।
तिनिये तांह पठानकोटे निकिलनो थियोह। 
तेबिह बेशर्म निज़े निकिलमे नेदेनोस।
दोथिह तिन रोह निज़ खुलियोस
तेह सोह ज़ोरा-पाटा ऊज़िह बेशोस।
तेह सोह खिरकिऐ शांऐन थियोह। 
रेलगाडी तांह खेर-खेर फिरेन पांह काँडोह होर रोह बाते नाशेन थियोह।
बेला बिह गाटोह फिरिह थियोवां।  
हाथ केह घाडी शांतांह दोथिह रोह च़ार बाज़्याई थियोह।
याहं! हांऊ किन्छ़े पोछ़िह। 
हांऊ तांह एकह बाज़े पठानकोट निकिलनो थियोह।
नारायण दत्ते मोने-मोन सुन्च़ियोस
रेलगाडी रोह डोब्बा तांह तेर-मेर नुदोह खालिये थियोह।
होसो डोब्बा केह ऐखोह च़ार-पांच़ पुशां मांनुशा होरिह नारायण दत्त लाह बेशिह देखनो आओस।
तेनोरिह बिह बाऐ शांई थियेह। 
नारायण दत्ते एकह मांनुश लाह पुछ़ोस, यांह! बोल्तांह होई गाडी किन पोछ़िह?”
हीरा नोगोर पोछ़तो स्यास। 
तिज़ काह आङमांऐ जम्मूं बिह आछ़तो स्यास। 
तिनिये होयो बोलिह देह पुछ़ोस, तांऊ लाह किन ऊतुरनो थियोह।
ऊतुरनो तांह पठानकोट थियोह
तेबिह मांलाह होई निज़ रोह कोरच़ाते हांऊ ईन्छ़े सेग पोछ़िह। 
युहं तांह बोलोह निफिरोह।
नारायण दत्ते तेनोर लाह ज़ोवाब देनोस। 
आई एकह मांनुशे फाटाक काह बोलोस
यांह आते! आमोर लाह बिह पठानकोटे निकिलनो स्या थियोह।
आमोर लाह बिह होयोए निज़ आछ़िह, तेबिह चालो मोरनोह बेज़। 
आमोर सेह तांह होयो-होयो मुलुक पोलटाङ फिरिह देह।
तुहं मोडोरे! 
हीरानगर आछ़तो स्यास। 
होतिन्छ़े निकिलुगे होतिन्छ़े सोलोक बिह हुदोह। 
बोस पोरतांह तिज़ केह बेशिह वापिस आछ़ुगे, आई किह खोटनो तेह।
नारायण दत्ते फिरिह पुछ़ोस, एकुम बेरे स्टेशन गाश पातांह तेह?
तामोरी आयेक ठांऐ ऊतरी देह डोखरे नाशिह सोलोक केह पोछ़ुगे। 
आयांरोह केह कुने नुपुछ़ेस।
होयोबोलिह देह सोह बाऐ निकलोस। 
रेलगाडिये ब्रेक बेज़ोस। 
आई चीं-चीं बोलेन पाह मेसे-मेसे खोरोह फिरोस।
तेनोरिह आयेक ठारिह बाते बाऐ निकलेस
तेह नारायण बिह तेनोर रोह पिछ़ाऐ निकलोस।
आई सांच़ काह पिछ़ुह तेनोरिह सऐब डोखरो होर लाह लाघेन पाह सोलोक गाश पोछ़ेस। 
तेत्रेह तांह दोथिह बिह फिरिह थियोह।
सऐबे सोलोक रोह कनारे गाश बोस पोरखी थियेह। 
तिज़ मांज़ एकह बोस आओस।
सऐबेये हाथ गारोस। 
होयोऐ मुलुक बोसा निकलोस।
तेर-मेर नुदोह एकह घंटा होतिन्छ़े खोराह फिरिह
तेबिह किछ़ेह बोस नाछ़िह देह।
तेह बोस आओस। 
नारायणे हाथ आङमांऐ टानोस आई सोह बोस होतिन्छ़े रुकोस।
बोस रुकदीन सेह नारायण सेह सऐबे मांनुशा बोस केह नाशिह बेशेस
आई बोस च़ोलोस।
रुकेन –च़ोलेन, सोवारी होरिह आछ़ेन-नाशेन पाह तेर-मेर नुदोह दुई छंटा कहा पिछ़ुह सऐबे पठानकोट बस अड्डा गाश पोछ़ेसाह।
बोस काह निकिलदी सेह नारायणे फाट काह धर्मशाला रोह बोस पाई देह तिज़ केह खिरकी स्या सीट केह नाशिह बेशोस।
बोस च़ोलोस। 
तेर-मेर नुदोह त्रोन घंटा काह पिछ़ुह साढ़े ग्यारह बजे बातिह नारायण आफरोह गोरे पोछ़ोस।
एकुम बेरे रेलगाडी केह निज़ नाछ़तांह, तेह तांह सोह दोथिह रोह पोएल बोस ज़िह च़ार बाज़े पठानकोट काह चोलदिस। 
तिज़ केह बेशिह देह छ़ोह सात बाज़े बातिह गोरे पोछ़नो थियोह। 
तेबिह नारायण लाह चित निज़ रोह कोरच़ाते सोह सुतिह थाकिह। 
आज़ तोवारस। 
कांगडा सेह माता रोह कोठी केह हाजरी बेज़िह आछ़सिह।
आज़ तुमोर लाह होसो शक्तिपीठ रोह दोरशोन टानमे लाह निसुहं। 
ज़िन आदि भवानी माता रोह लोराई चण्ड-मुण्ड सेह फिरिह थियोह।
होई ज़ागा गाश माता सती रोह तालू शोरिह थियोह। 
होज़ रोह तांई होई ज़ागा रोह नांओ तल्ह पोडान मांईयोस।
तेत्रेह काह पिछ़ुह होई ज़ागा चामुण्डाऐ फिरोस। 
किज़ु बोल्तांह माँ चामुण्डा रोह लोराई राक्स चण्ड - मुण्ड सिह फिरिह थियोह।
नुवांह होई होसो ज़ागा नुवांह। 
होई टल्ह माता रोह आयेके ज़ागास।
एकुम बेरे होई ज़ागा नुतांह, तह किन साह, टल्ह माता रोह ज़ागा?
पठानकोट-धर्मशाला राष्ट्रीय राज मार्ग गाश शाहपुर नांओ स्या ज़ागा काह एकह लिंक रोड ज़ारको बिलेह काह दरीणी, वोह नांओ स्या ज़ागा होर बिलेह लाह नाशतोस। 
बात केह एकह-दुई देश होर रोह आलावा चीड रोह ज़ागंल आई बोडोह लोडोह काँडोह होरिह आछ़तोस। 
तेह आई खेर-खेर सोलोका काज़ु कानारे काह तेह काज़ु काँडोह होर रोह बीच काह निकिलदोस।
दरीनी गांव काह एकह किलोमीटर पोएले एकह ज़ागा आछ़तोस। 
तिज़ रोह नांओ पातका साह। 
ईन्छ़े एकह बानबात बोडोह सोलोक रोह एकह खुला मोड़ साह। 
होतिन्छ़े एकह ज़ाना होर रोह लोडोह ज़ेओ चबूतरा साह। 
तिज़ गाश माता रोह संगमरमर रोह दुई खुडी ज़ागिस। 
ईन्छ़े काऐ एकह लिंक रोड माता टल्ह रोह कोठी बिलेह लाह नाशतोस।
होतिन्छ़े काह तेर-मेर नुदोह एकह किलोमीटर दुरी गाश आगाश बिलेह लोडोह ज़ेओ काँडोह गाश माता टल्ह रोह कोठी साह।
होई ज़ागा वाल शांरेस आई बानबात बानोह ज़ेओ। 
ईन्छ़े पोछ़िह पिछ़ुह मोन केह वाल सुख आछ़तोस।
होयो बोल्देस किह पोएले टल्ह केह घना जंगल थियोह। 
शाहपुर काह आङमांऐ लोडोह-लोडोह बात थाकदोह थियोह। 
ज़िह दरीनी, हारवोह सिह सल्ली देश सेग नाशतो थियोह। 
ज़िह खेर-खेर काँडोह स्या ज़ाल्च़ोऐ बुदिह थियोह।
तेत्रेह टल्ह रोह ज़ागल केह पालास होरिह आफ-आफरोह सेमच़ेन होर लाह निदेह थियेह। 
आई होतिन्छ़े सोह सेमच़ेन होरिह खोर खांदेह थियेह।
होतिन्छ़े एकह ज़ागा गाश एकह गोरु दयारोह एकह ज़ागा केह दोरती गाश आफरोह आऐन काह खीर फिक्यादी थिस।
तेह सोह गोरु ओरु-पोरु खोर खांदिह थिह। 
आई ब्यालथान स्या ओरिक्या सेमच़ेना होर सिह पालास होर रोह आङमांऐ-आङमांऐ आफरोह गोरे नाशती थिह।
माता रोह प्रोप्ते फिरनोह रोह कोथा लाह होसो ज़ागा रोह स्यानो होरिह बोल्दे साह।
तेर-मेर नुदोह 14वीं शताब्दी रोह बातेस। 
चिन्तपुरनी केह दुई बाई थाकदे थियेह। 
एकह दयार होयो आओस किह होसो दुई बाई होर लाह दयारो सियुने केह एकह वाल शांरे देन मांनुश रोह दोशोन पोरोस।
ज़ेत्रेह शुप्टि-शुप्टि होसोऐ देन मांनुश सियुने केह आछ़ती थिह
तेह तेनोरिये होसो देन मांनुश काह प्रार्थान टानोस
किह ओह देवी! तुहं कुन सेह? 
किज़ु सियुने केह शुप्टि-शुप्टि आछ़ेन थाकदी सेह? 
ओरछ़े आमोर लाह होई सियुने रोह मोतलोब बोल?
तेत्रेह होसो दुई बाई होर लाह टल्ह माता सियुने केह साक्षात अष्टभुजी टाना होरिह, गाछ़ोह आई आयुद्धों काह तेयार फिरिह देखनो आछ़ेन थिह।
तेत्रेह माताऐ होसो बाई होर लाह बोलोस, किह हांऊ तुम्बिह लाह आफरोह सेवा टानदो स्या ज़ुर्रामेहं च़ाँई सुहं।
तेह तेसे आफरोह प्रोप्ते फिरनोह रोह ज़ागा बोलोस
आई होतिन्छ़े पोछ़मेहं रोह तांई तेनोर लाह बोलोस।
माता काह होई बाते शुनिह देह दुईये बाई होरिये डाल टानिह बोलोस, आमां ! आम्बिह लाह हुकुम देह किह आम्बिह लाह कियाह खोटनो हुवेस? 
युहं तांह आम्बिह रोह किस्मोत साह, आमां ज़ी।
दुईये बाई हरिये हाथ जोडाई देह माता लाह बोलोस।
ओह आमां! आम्बिह तांह काज़ुऐ होज़ बिलेह नोनठी आई नांह आम्बिह लाह ईज़ रोह पहचान साह। 
ओह आमां! आम्बिह तिन्छ़े केयोह पोछ़सिह?
तेत्रेह सियुने केहे तेसे तेनोर लाह बोरगोत देनोस।
मेरोह छ़ेल्डु पेरे! तुम्बिह फिकोर नाटानोह? 
मेरोह बोरोत ज़ागा-ज़ागा तुमोर लाह बात देख्याऐस।
दियुस ज़ारको बिलेह काह ज़िलकेन थियोह 
आई दुईये बाई रोह सियुने आछ़नो बोन्द फिरोस। 
तेह तेन्दुई ऊज़ियेस।
तेह ऊज़िह देह तेन्दुई होईये सियुने रोह बारे केह आपोस केह बोखान टानियेन थियेह। 
ओन्त केह तेनोरिये आफरोह टोबोर केह सऐबे लाह होई सियुने रोह बारे केह बोलोस।
तेनोर रोह आमां-बुआऐ सियुने रोह बारे केह शुनिह देह बोलोस, छ़ेल्डु पेरेह! होई तांह मुलुक खुसिह रोह बातेस। 
किज़ु बोल्तांह माताऐ तुम्बिह बाई लाह आफरोह सेवा रोह तांई बिन्याईस।
वेसे बिह आमोर लाह तुमोर रोह बोडोह बुआ सिह बापुऐ तामोर रोह स्यानो होर रोह दोन-दोलोत काह किछ़ेह बिह नेदेई देह।
युहं तांह माता तामोर लाह तामोर रोह बोलोह कोरोम रोह बोरगोत दियेन साह।
युहं तांह वाल बोलोह बातेस। 
छ़ेल्डु पेरेह! हासले होतिन्छ़े नाशनोह रोह तेयारी टानोह आई माता रोह हुकुम रोह मुताबिक होई काम लाह पुरोह मोने खोटोह।
तिज़ काह पिछ़ुह होतिन्छ़े थाकनो रोह ऐसा तांम-ज़ाम टानेयोह आई ज़ेत्रेह सऐब ठीक–ठाक फिरेस, तेह आमोर लाह बिह आर्राईयो। 
आमोरिह बिह ऐह ईन्छ़े नाथाकिह। 
होतिन्छ़े माता रोह सेवा टानसिह।
होताज़ु कालिह आज़ कालिह रोह गान सोलोक होरिह नाथाकदो थियोह। 
आई नांहे मोटोर-गाडी होरिह थाकदो थियोह।
ज़ुन साऊकार मांनुशा होरिह थाकदे थियेह। 
तेनोर काछ़ेह गोरोह यांह हाथी होरिह थाकदो थियोह। 
आई तेनोरिह तेनोर गाश बेशिह देह यात्रा टानदे थियेह।
गरीब मांनुशा तांह पैदले ज़ाना होरिह आई काँडो होर केह नाशेन पाह यात्रा टानदे थियेह।
दुईये बाई होरिये सियुने रोह एकह होप्ता काह पिछ़ुह आफरोह ज़ुरुरी सामान गिनुई देह आफरोह आमां-बुआ लाह नाशेन सुहं बोलिह माता तल्लेश्वरी रोह ज़ागा सिह पिण्डी लाह लोरिमेहं पैदले नाठेस।
हांडेन-हांडेन ज़िन राट फिरोस, होतिन्छ़े कुन तांह मांनुश रोह गोरे नाशिह राट थाकमे कोन तेनोर लाह पोरज़्याओस। 
तेह तिन्छ़े तेनोर लाह सहारा पोरोस।
पैदले नाशेन-नाशेन पाह तेनोर रोह खुडिह केह टिपोली होरिह निकलोस। 
तेबिह होसो गरीब ब्राह्मण होर रोह हिमोत नाबाज़ोस। 
तेनोरिह टिपोली होर रोह पोरबा नाटानी देह खुसिये आङमांऐ नाशेन थियेह। 
होयोऐ पैदल नाशेन पाह त्रोन दयार काह पिछ़ुह ब्याथान पाह शाहपुर पोछ़ेस।
होतिन्छ़े बिह तेनोर लाह थाकमे लाह ठीकान नोपोरोस। 
आयेक दयार तादु दोथिये आश्रय दाता होर लाह नाशेन सुहं बोलिह बेयोशांईयेस आई दरीनी-वोह बिलेह लाह निकलेस।
खेर-खेर बाते निकलेन पाह घना ज़ागंल केह पोछ़ेस। 
तेह दियुसे पांह तेन्दुई तालेश्वरी माता स्या काँडोह गाश काह सांच़ेक तोल पोछ़ेस।
होतिन्छ़े पालासा होरिह एकह ज़ागा गाश बेशिह देह ज़ाना रोह लोडोह-लोडोह टुकरा होर काह खेलेन थियेह।
होतिन्छ़े एकह मुलुक बोडोह ज़ान थियोह
ज़िज़ गाश पांच़ छ़ोह मांनुशा होरिह मुलुक आरामे बेशिह बोल्दे थियेह।
दुईये बाई होरिह मुलुक शांदुई थियेह। 
तेह होतिन्छ़े बडोह ज़ान गाश बेशिह देह आराम टानेन थियेह।
एकह बाईये आयेक स्या बाई लाह बोलोस, यांह आते! कियाह माता रोह ज़ागा होईये स्याह। 
किन ताम्बिह आयेक काँडोह गाश तांह नोपोछ़िया?
आंह बाइ किन होयो निफरोह च़ाँई। 
होयो टानुगे ताम्बिह पालासा होर काह पुछ़ुयुगे।
पालासा बिह होतिन्छ़े खेलेन थियेह। 
युहं कुन स्या ज़ागस? 
तेनोरिये पालासा काह पुछ़ोस।
युहं देश दरीनी रोह नेराङ स्या ज़ागास। 
होई ज़ागा लाह आमोरिह सेमच़ेन होर लाह च़ारनो स्या ज़ागा बिह बोल्देसी।
ईन्छ़े देवी माता बिह थाकदिसाह
तेस रोह किछ़ेह निशानी हुदोवांह?
पालास होरिये बोलोस, तेह तेनोरिये फिरबिह तेनोर काह पुछ़ोस, ऐकुम बेरे होई ज़ागा रोह किह खास बाते हुतांह मांलाह बोलोह?
आई तांह होयो किछ़े बाते नांई तेबिहा आमोर रोह एकह गोरी नांओ सेह एकह गोरुस। 
सोह होतिन्छ़े सोमने होई काँडोह गाश नाशिह देह मालती रोह बोट पाड नाशिह एकह ज़ागा खोरोह फिरदिस। 
आई तेस रोह आऐन काह खीर निकली 
तिन्छ़े दोरती गाश शोरदोस।
तुहं आम्बिह लाह होतिन्छ़े आगाश निदेह होसो ज़ागा दिख्यासेया? 
तेन्दुईये तेनोर काह पुछ़ोस।
आंह हाडोह! आमोरिह तुम्बिह लाह तिन्छ़े गिनिह नाशसिह। 
होतिग बोलिह देह तेनोरिह खेलनो शोठाई तिन्छ़े नाशमेहं लाह खोरोह फिरेस।
दुईये बाई बिह खोराह फिरेस आई ज़ान काह तोल निकलेस
आई तेनोर सिह एकेह नाशमेहं लाह तेयार फिरेस।
ऐह तेनोरिये तेन्दुई लाह होसो ज़ागा काछ़े नियोस, ज़िन गोरु दोरती गाश आफरोह खीर फिक्यादी थिह।
सांच़ेक टाङ केह हांडनो काह पिछ़ुह सऐबे काँडोह गाश पोछ़ेस। 
काँडोह गाश रोह आगाश स्या ज़ागा मुलुक खोरिह थियोह। 
होतिन्छ़े बानबात रुह स्या बोट होरिह थियोह। 
आई खोर बिह मुलुके राज़िह थियोह।
होतिन्छ़े होसो पालास होर रोह गोरु होरिह खोर खांऐन थियेह। 
होसो सेमच़ेन होर मांज़ काह सोह गोरु होतिन्छ़े थिह। 
ज़ुन एकह ज़ागा गाश आफरोह आऐन काह खीर बोयादी थिह।
ज़ेत्रेह होसो बाई दुईये होसो ज़ागा लाह देखिह तेह होतिन्छ़े तेनोर लाह एकह आयेक सुख ज़ानोह आछ़ेन थियोह।
तिज़ मांज़ काह सोह गोरु बिह होतिन्छ़े आईस
आई होसो ज़ागा गाश खोरोह फिरिह देह आफरोह आऐन काह खीर बोयाऐन थिह।
होई सऐब देखिह देह तेनोर लाह सियुने केह माताऐ बोलुन सऐब बाते होरिह कोलाङ आछ़ेन थियोह।
ब्यालथान फिरेन थियोह 
आई तेन्दुई तांह त्रोन दयार सेग पेदले हांडिह देह मुलुक शांदुई थियेह। 
आई दिमांङ ज़ागा केह पोछ़िह बिह थियेह। 
ऐह कोटनोह रोह काम काले काह पिछ़ुह खोटुगे।
तेह एकह बाईये आयेक बाई लाहबोलोस, ऐह किन नाशुगे? 
किन नांह किन राट तांह बित्यानो स्या।
तेत्रेह तिन्छ़े खोरोह एकह पालासे बोलोस, तुम्बिह मुकसिह हांडोह। 
मेरोह गोर-पेरे मुलुक खुसिह देख साह। 
तिन्छ़े तुम्बिह खांऊ बिह खांईयोह आई आराम बिह टानेयोह।
तिन रोह बाते लाह तेन्दुईये मांन्याओस। 
तेह दुईये बाई तिन सिह गोरे नाठेस। 
होई बाते आज़ काह तेर-मेर नुदोह छ़ोह रआ बोराश पोएले 14वीं शताब्दी रोहस।
होई दुईये बाई ज़ेत्रेह पालास सिह तिन रोह गोरे पोछ़ेस। 
तेह तिन रोह गोरे–पेरे वाल खुसिह देखेस।
पालास रोह गोरे–पेरे तेन्दुई बाई आह खांऊ ज़ुर्राई तेनोर लाह खिल्याई पिछ़ुह तेन्दुई लाह सुतमेह लाह ऊछ़ान बिह देनोस।
पालास तेनोर लाह सुतामे निदिह बेरे बोलोस, तुम्बिह शांदुई सोह। 
ईन्छ़े सुतोह, काले दोथिह बेठियुगे।
दुईये बाई मुलुक शांदुई थियेह। 
तेह ऊछ़ान केह नाशती सेह तेन्दुई लाह सुलुक निज़ आछ़िह देह सुतेस।
आयेक दयार दोथिह ऊज़िह देह बाऐरी नाशिह आछ़िह, तेह पाह खांऊ खांओस। 
तिज़ काह पिछ़ुह सोह मांनुश सिह सेमच़ेना गिनिह काँडोह गाश नाठेस।
तिन्छ़े पोछ़िह देह पालासे आफरोह सेमच़ेना होर लाह तोल स्या काँडोह गाश च़ारिमेहं लाह छ़ार्राई बे़ज़ोस। 
तेत्रेह सेग ओरिक्या पालासा बिह आफ-आफरोह सेमच़ेना गिनिह तिन्छ़े पोएले काऐ आछ़िह थियेह। 
आई  ऐक्या आफ-आफरोह सेमच़ेना लाह आनेन थियेह।
होतिन्छ़े गोरी नांओ सेह गोरु होसो मालती रोह बोट पाड खोराह फिरिह देह दोरती गाश बोयादी थिह। 
सोह हमेशा आगाश स्या काँडोह गाशे थाकदी थिह।
आज़ बिह सोह गोरु होतिन्छ़े पोएले पोछ़िह थिह। 
आई हारोह-हारोह बोन खांऐन थिह।
दुईये बाई होसो पालास सेह कोटनो स्या ओज़ार होरिह गिनिह आगाश स्या काँडोह गाश पोछ़ेस। 
तेह होसो मालती रोह बोट पाड ज़ागिह देह गाटोह आराम टानमेहं कोन तिन्छ़े बोडोह ज़ान होर गाश बेशेस।
आई सांच़ काह पिछ़ुह तेनोरिह तिन्छ़े काह ऊज़िह देह आफ-आफरोह ओज़ार होरिह गिनिह होसो ज़ागा केह कोटनोह शुरु टानोस, ज़िन गोरु खीर फिक्यादी थिह।
माता रोह जय-जयकार टानेन पाह दुईये बाई बारी-बारिये होसो ज़ागा लाह कोटेन थियेह।
पालासा बिह तिन्छ़े कोठा फिरेन थियेह
आई तेनोरिह बिह कोटनो केह तेनोर रोह मोदोत टानेन थियेह।
तेनोरिये सियुने केह माता रोह ज़िह हुकुम पोरिह थियोह
होत्योऐ होसोऐ काँडोह गाश ज़िह माताऐ बोलिह थियोह
होसो ज़ागा केह होसो पिण्डी लाह पालासा होर सिह मिलान माऊविह देह माता जैकारे बेज़ेन पाह थापना टानोस।
ज़ेत्रेह देश रोह सऐबे मांनुशा लाह माता रोह पिण्डी रोह प्रोप्ते फिरनोह रोह पोतांह लागोस
तेह तेनोरिह बिह माता रोह जय बोलेन पाह तिन्छ़े पोछ़ेस।
देश रोह सऐबे मांनुशा माता रोह पिण्डी लाह तिन्छ़े थापन टानिह देखिह देह वाल खुश फिरेस
आई दुईये बाई होर रोह तारिफ टानेन थियेह।
दुईये बाई तांह बानबात खुसिये थियेह। 
आई होतिन्छ़े माता रोह जयकारे काँडोह होरिह रोनाऐन थियोह।
सानिऐन बिह थियोह। 
सऐबे सेमच़ेना बिह गोरे नाशमे रोह तांई एकह ज़ागा कोठा फिरेस।
होसो देश रोह मांनुशा होर लाह बोडोह स्या बाईये बोलोस, ऐह तामोरिह सऐबे लाह ईन्छ़े काह नाशनोह च़ाँनोह।
देश रोह एकह स्यानो मांनुशे बोलोस, आंह! ऐह सऐबे लाऐ ईन्छ़े काह नाशनो च़ाँनोह। 
किज़ु बोल्तांह आयांरोह फिरदोह स्यास।
एकह काताई बुढो मांनुशे दुईये बाई लाह बोलोस, पंडित जी! आज़ तुम्बिह बाई मुकसिह मेरोह गोरे हांडोह।
ऐह तामोर लाह दयारो बेला गारिह आछ़नो फिरेस। 
तेबिह ईन्छ़े माता रोह तांई चबूतरा, मढ़ी यांह कोठी ज़ुर्रानोऐ फिरेस?
सऐबे सेमच़ेना गोरे लाह नाठेस। 
सेमच़ेना नाशेन थियेह, ऐह सऐब बाते काले फिरेस। 
सऐब मांनुशा सेमच़ेना रोह पिछ़ाऐ-पिछ़ाऐ नाठेस।
होई होसो दयारो थियोह
ज़ेत्रेह भारतवर्ष लोडोह-लोडोह राज्य होर रोह आई रियास्ता होर केह बाटवारा फिरिह थियोह।
होत्रेह आज़ रोह जिला चम्बा एकह रियास्त थियोह। 
आई आज़ रोह जिला कांगड़ा रोह गज खड्ड रियास्त चम्बा रोह सीमा थियोह।
होत्रेह होई टल्ह (तल्लेश्वरी) माता रोह ज़ागा थियोह, आई रियास्त चम्बा केह थियोह।
होसो बेला केह चम्बा रियास्त केह राज़ा मेघी सिंह रोह राज थियोह।
एकह बेरे मुगल होरिये होसो रियास्त गाश होमला टानिह थियोह।
बानबात लोराई फिरोस। 
होसो लोराई केह राज़ा मेघी सिंह हारियोस।
मुगोल होरिये तिन लाह केद टानोस। 
राज़ा मेघी सिंह लाह दुखे देखिह देह एकह राट माता तल्लेश्वरिये तिन लाह सियुने केह आछ़िह देह दोरशोन देनोस।
राज़ा सियुने केह शांदोस। 
किह ज़ेओए माता कारागार रोह बोन्द दोवार लाह हाथ बेज़दिस, तेह कारागार रोह दोवार आफुऐ खुलियेन थियोह।
माता सियुने केह राजा मेघी सिंह लाह बोलदिस
किह ओह राज़ा! हांऊ तांऊ लाह होई कारागार काह मुक्त टानसुहं।
तेत्रेह राज़ाऐ बोलोस, ओह माता ! हांऊ तांह कारागार केह बोन्द सुहं, तेह हांऊ तेरोह कियाह काम खोटिह बोलसुहं।
माताऐ फिरिह बोलोस, तांऊ लाह मेरोह एकह कोठी ज़ुर्रानोह हुवेस।
माता रोह वचन शुनिह देह राज़ाऐ बोलोस, माता! तुहं मांलाह होई कारागार काह आज़ाद टान
तेह हांऊ तेरोह हुकुम रोह पालोन टानसुहं।
तेबिह मां! हांऊ होई केयोह ज़ानसुहं किह सोह ज़ागा कुन स्या आई किन साह
ज़िन तुह थाकदी सेह?
राजा रोह बाते शुनिह देह माताऐ बोलोस, हांऊ तल्लेश्वरी सुहं। 
आई दरीणी देश काछ़ेह तल (टह्ल) नांओ स्या लोडोह काँडोह गाश मेरोह थाकनो स्या ज़ागास।
मेरोह कृपाऐ तुहं तिन्छ़े पोछ़से। 
तिन्छ़े मेरोह दुई सेवाक होरिह साह। 
तेनोरिह तांऊ लाह कोठी ज़ुर्रानोह केह मोदोत टानेस।
होतिग बोलिह देह माता अंतधर्यान फिरिस
आई राजा रोह सियुने बिह छ़ेकियोस।
ज़ेओऐ राज़ाऐ आंखिह खुल्यांई, तेह तिनिये सियुने रोह बारे केह सुन्च़ियोस। 
आई मोने-मोन बोलेन थियोह, ओह प्रभु! युहं सियुने तांह डोरनोह ज़ेओस।
तिज़ मांज़ मुगल होरिये राज़ा गाश अत्याचार टानेन थियेह। 
आई किसिम-किसिम रोह दुख दियेन थियेह।
तेत्रेह राज़ाऐ माता तल्लेश्वरी काह प्रार्थना टानोस। 
ओह माँ ! मांलाह हासले कारागार काह मुक्त टान।
तेत्रेह माताऐ दया टानिह देह, आफरोह सोत रोह ज़ारियाऐ राज़ा लाह कारागार काह आज़ाद टानोस। 
राजा लाह कारागार काह बांऐ देखिह देह पहरेदार बिशादियेस।
तेनोरिये होई बाते रोह ईतिलाह हासले मुगल बादशाह लाह देनोस। 
बादशाह लाह पहरेदार होर रोह बाते गाश विश्वास निफरोस।
सोह बोलेन थियोह। 
राजा मेघी सिंह लाह बांऐ गारमे केह दिमांङे तुमोरिह मांनुशा होर रोह किह च़ाल तांह नुवांहया। 
तेह तुमोर लह हांऊ कांठोह सोज़ा दिसुहं।
तेत्रेह पहरेदार होरिह मुगल बादशाह रोह सोमने थोर-थोर्राऐन थियेह, ओह सुल्तान! आमोरिये राजा मेघी सिंह लाह कारागार काह नागारिह देह। 
आमोर लाह सोज़ा मिदियेह।
तेह राजा मेघी सिंहे बोलोस,‘‘ सुल्तान! किज़ु बेकसूर पहरेदार होर लाह सोज़ा दियेन सेह? 
मांलाह बाऐ गारनो केह ऐनोर रोह किछ़ेह हाथ नांई। 
हांऊ तांह देवी मां रोह सोते बाऐ आछ़िह सुहं।
तिज़ मांज़ मुगल बादशाहे बोलोस, कुन देवी मां? 
किह सोत रोह बाते बात्याऐन सेह? 
हांऊ किछ़ेह सोत लाह नोमांन्यादो सुहं।
होयो बोलिह देह तिनिये राजा मेघी सिंह लाह दोबारा कारागार केह बोन्द टानोस।
तेबिह ज़ेओऐ तिनिये राजा लाह जेल केह बोन्द टानोस, आयेक बिलेह होत्रेह राज़ा बाऐ आओस।
ऐह सोह तिन लाह शुप्टि-शुप्टि कारागार बेज़ेन थियोह
आई राजा होत्रेह बाऐ पोछ़दोस।
ज़ेत्रेह शुप्टि-शुप्टि होयो फिरेन थियोह। 
तेह मुगल बादशाहे बोलोस, देमांह ठीकस, हांऊ मांन्याऐन सुहं
किह ईन्छ़े देवी रोह सोत साह। 
तेबिह हांऊ एकह बाते गाशे मांन्यासुहं।
ऐकुम बेरे ईमरिह बिह सोत फिरतांह
तेह आमोरिह तांऊ लाह सोदाह रोह तांईये आज़ाद टानसिह आई तेरोह रज़ बिह तांऊ लाह वापिस दिसुहं।
राजा मेघी सिंहे बोलोस, किह मांलाह तेरोह बाते पोसोन्द आओस।
तेत्रेह मुगल बादशाहे बोलोस, ओह राजन! ऐकुम बेरे तुहं साठ फुट लाम्बोह आई बीस फुट चोडा, सिह तीस फुट गहरा पानुङ लाह गोरोह गाश बेशिह देह एकह लाङग छ़ार्राई देह पार टानतांह
तेह हांऊ तांऊ लाह आज़ाद टानसुहं।
राजा मेघी सिंहे बोलोस, किह मांलाह मान्ज़ुर साह।
आयेक दयार तांदु मुगल बादशाह रोह बोलुन रोह मुताबिक साठ फुट लाम्बोह आई बीस फुट बिगुलोह।
सिह तीस फुट गहरा खाई तैयार टानोस 
आई राजा मेघी सिंह लाह गोरोह गाश बेशाई देह तिन लाह पानुङ लाह पार टाने बोलोस। 
पानुङ रोह दुईये बिलेह मांनुशा होर रोह भीड़ लागिह थियोह
ज़ेत्रेह राजा मेघी सिंह गोरोह गाश बेशिह देह पानुङ बिलेह दोर्रादोस
तेह मुगल बादशाह देखदोस किह देवी माँ साक्षात कन्यां रोह रुह केह मेघी सिंह रोह बित गाश गाश बेशिस।
देवी माँ रोह कृपाऐ राजा मेघी सिंघ एकहे लाङग छ़ार्राई देह सोह पानुङ लाह पार टानोस।
होयो देखिह देह मुगल बादशाहे राजा मेघी सिंह लाह आजाद टानोस। 
आई तिन रोह राजपाठ बिह तिन लाह वापिस देनोस।
होयोवे आफरोह राजा लाह आजाद देखिह देह पोरज़ा मुलुक खुसिह देखेस। 
आई देवी माँ लाह पुरोह मोने शुक्रिया बोलिह देह ज़य-ज़यकार टानिऐन थियेह।  
आयेक दयार तांदु राज़ा आफरोह पोरज़ा सिह होसो ज़ागा गाश नाठोस। 
माता रोह कृपा काह सऐबे मांनुशा तल (टल्ह) नांओ स्या ज़ागा केह पोछ़ेस
ज़िन माता रोह दुई सेवाका होरिह थाकदे थियेह।
होसोवे ज़ागा केह राजा रोह हुकुमे कोठी ज़ुर्राई देह।
ज़ेत्रेह कोठी तेयार फिरोस आई तिज़ केह मां अष्टभवानी रोह मुरती थापना टानोस। 
तेह राज़ाऐ मां अष्टभवानी रोह उपासनी ज़ागिह पुछ़ोस, किह ओह माँ! हांऊ होई केयोह ज़ानु किह तेईंयेह मेरोह ज़ारियाऐ होई कोठी केह वास टानेन कोन? 
तेत्रेह राज़ा लाह आकाशवाणी रोह काद आओस, ओह राज़ा! होतिग सऐब देखिह देह बिह तुहं मुकाह सुबुत मांगेन सेयाह। 
तुहं बोल तांऊ लाह केयोह रुह स्या प्रमाण च़ाँई सेह?
तेह राज़ाऐ प्रार्थना टानोस, किह ओह माँ! दियुसे रोह बेला हुवोह च़ाँई, आई आसमान बिल्कुल साफ हुवोह च़ाँई। 
फिन्डेरी बिलेह दियुस हुवोह च़ाँई। 
तेरोह सेवाक कोठी केह पूजा टानेन हुवोह च़ाँई। 
आई तिज़ रोह दुई टुकरा फिरोह च़ाँई। 
पुजारी लाह चोट बिह नालागो च़ाँई।
तेत्रेह मांलाह विश्वास फिरेस, किह तुहं होईये ज़ागा केह थाकदी कोन। 
तेत्रेह माताऐ बोलोस, होयोऐ फिरेस।
आयेक दयार तांज़ु राज़ा ओरिक्या मांनुशा होर सिह एकेह होई सोत शांमेहं रोह तांई माता रोह दरबार केह खोराह फिरोस।
ज़ेत्रेह ठीक दियुसे ज़ाओ फिरोस, तेह फिन्डेरी बिलेह बानबात ज़ाओ फिरोस, आई मां रोह सेवाक कोठी केह मां रोह पुजा टानेन थियोह।
तेह आसमान काह बिज़ली शोरोस, आई मां रोह मुरती रोह दुई टुकरा फिरोस, तेबिह सेवक लाह गाटोह बिह किछ़ेह निफरिदे।
होई सोत देखिह देह राज़ा हाथ जोडाई देह मां रोह सोमने खोरोह फिरोस। 
आई मांफी मांगेन पांह तेरोह खुडी केह लोटोस।
ज़ेत्रेह राज़ाऐ मुटकान तोल्याओस, तेह माता साक्षात अष्टभुजा रूह केह राज़ा रोह सोमने खोराह थिह।
माताऐ बोलोस, राज़ा ऊज़ियु! तेरोह मोन केह एकुम बेरे शोंक हुतांह, तेह तांऊ लाह होई बाते मोन केह थाकनो थियोह। 
किह कोठी केह हांऊ थाकेना किह नाथाकेन कोन।
नाश! आफरोह मेहल केह नाशिह देह आफरोह राजपाट सेमेल्याओ। 
मेरोह बोरगोत तांऊ सेह सोदा थाकेस। 
होतिग बोलिह देह सोह शोंह नाठिस।
तेत्रेह राज़ाऐ माता रोह कोठी केह पुजा टानिह काह पिछ़ुह आदिभवानी माता रोह स्तुति बिह टानोस।
तेह होयोवे राजा माता रोह गुणगान टानेन पाह आफरोह मांनुशा होर सिह एकेह राजमहल केह नाठोस।
सोह ब्राह्मण ज़ास लाह माताऐ आफरोह सेवक ज़ुर्राई थियोह
तेनोर रोह कुल आज़ सेग बिह माता रोह  सेवा टानेन साह।
मकर संक्रान्ति काह बाशा मोसारो रोह अष्टमीं सेग माता रोह कोठी केह मेला लागदोस। 
दूर-दूर काह मांनुशा माता टल्ह रोह दर्शन टानमे लाह आछ़ते थियेह। 
आई माता काह बोरगोत प्रापोत टानदे थियेह।  
पोएले ईन्छ़े होई मेला रोह दयार पांच़ छ़ेलिह बेज़नो रोह प्रथा बिह थियोह। 
तेत्रेह भेस होरिह, बाकरोह होतिह, हुला होरिह, आई मुर्गा सिह नारियल रोह छ़ेलिह बेज़दे थियेह। 
होई छ़ेलिह लाह नेराङ रोह देश होर रोह साऊकार मांनुशा होरिह देंदें थियेह।
छ़ेलिह तांह आज़ बिह बेज़दे थियेह। तेबिह ऐखोह नारियल रोहवे। 
ईज़ लाह सऐबे श्रद्धावान मांनुशा झन्डा सेह प्रोसाद सेह एकेह माता लाह भेंट रोह रुह केह बेज़दे थियेह।
माता तल्लेश्वरी देवी माँ चामुण्डा ऱोह रुह साह। 
होयो बिह बोल्देस, आदिशक्ति सेह एकेह चण्ड-मुण्ड राक्सा होर सिह लोराई होईये ज़ागा केह फिरिह थियोह। 
टल्ह होसोवे काँडोह रोह नांओ साह। 
ज़िन माता रोह थाकनो स्या ज़ागास। 
युहं एकह वाल ऊश्टो ज़ागास। 
कालान्तर केह होई टिल्ला लाह टल्ह रोह नांओऐ मोन्यादे साह। 
ज़ेत्रेह ईन्छ़े माता तल्लेश्वरी रोह पिण्डी रोह उद्धभव फिरिह थियोह। 
तेत्रेह काह पिछ़ुह होईये नांओए मुशुर साह।
होईये काँडोह रोह ज़ाखा बिलेह एकह मुलुक बोडोह सोर थियोह। 
होसो नाल काह सोर सेग नाशमेहं लाह मुलुक बेला लागदोस।  
होसोवे काँडोह गाश ज़ेत्रेह माता रोह चण्ड-मुण्ड सेह लोराई फिरिह थियोह। 
तेह माता रोह खण्डे रोह बारे दुईये राक्सा होर रोह मुटकान काटिह देह हिमानी चामुण्डा केह नाशिह शोरोस। 
आई तेनोर रोह धड़ होईये नाल केह शोरिह थियोह। 
सोह डेह तिन्छ़े नाल केह बोडोह-बोडोह ज़ाना होरिह फिरिह देह।
ज़ेत्रेह काह पिछ़ुह होई माता रोह थाकनो रोह पोतांह लागोस। 
आई राजा मेघी सिंहे कोठी ज़ुर्राई। 
आई मांता रोह होई चामुण्डा-महाकाली रुह रोह तांई छ़ेली बेज़ेन थियेह। 
तेत्रेह भेस रोह छ़ेलिह देई पिछ़ुह मुटकान होतिन्छ़े काँडोह गाशे ज़ागदे थियेह। 
आई लोट लाह स्या होतिन्छ़े नाल केह फिक्यादे थियेह।
तेबिह बिशादिनो आछ़तो थियोह
किह तोल नाला केह किछ़ेह बिह नांमो-निशान नोपोरदो थियोह। 
सोह शोरदिसे शोंह नाशतोह थियोह।
तेबिह बिशादिनो तांह होई आछ़तो थियोह
किह तोल लोट रोह किछ़ेह बिह सार निथियोह। 
होतिन्छ़े किने बिह पोलाच़ रोह एकह बिह बुदं नाथाकदो थियोह।
माता रोह सोत होर रोह बारे केह एकह दिमांङ बाते द्वितीय विश्व लोराई तांज़ु रोहस। 
राम सिंह रनोट देश हटली (झंगरेटा) जिला चम्बा काह थियोह। 
मांनुशा तिन लाह राबण-राबण बोल्दे थियेह। 
तिन रोह पांच़ पेरेह-ज़ोरेह होरिह लोराई केह शोंह नाशिह थियेह। 
तेनोर रोह लापोता फिरिह काह पिछ़ुह राम सिंह रनोटाऐ मां तल्लेश्वरी रोह दरबार केह प्रार्थना टानोस।
ओह मातेश्वरी टल्ह माता! हांऊ लोराई केह लापोता होसो पांच़ पेरेह-ज़ोरेह होर रोह नांओ रोह पांच़ शहतूत रोह ब्रारच़ो होरिह तेरोह कोठी रोह सोमने टुङमांऐन सुहं। 
ज़ुन मांनुश ज़ियुदोस, तेनोर रोह नांओरोह स्या ब्रारच़ो बिना पानिह रोह ईन्छ़े हारोह थाकेस। 
आई ब्रोरज़ेन थाकेस।
होसो पांच़ ब्रारच़ोह मांज़ काह त्रोन स्या हारोह थाकिह देह ब्रोरज़ेन थाकोस। 
आई तिज़ काह पिछ़ुह होसो पांच़ लापोता मांनुशा होर मांज़ काह त्रोन स्या एसाऐ आफ-आफरोह गोरे पोछ़ेस।
शायाद दुई मांनुशा स्या लोराई केह मोरिह हुवेस।
आज़ बिह होसो पांच़ ब्रारच़ोह होर मांज़ काह एकह ब्रारच़ो मुलुक हारोह शहतूत रोह बोट फिरिह देह कोठी रोह ब्रान्डा केह खोराह माता टल्ह रोह साक्षात सुबत होई बोट साह।
आज़ होई कोठी रोह मुलुक ऊदधार फिरिस। 
तेबिह ईन्छ़े ओरिक्या शक्तिपीठ होर रोह सुविधा होर रोह गान ईन्छ़े सुविधा नुदोह।
हिमाचल प्रदेश रोह लोक साहित्य केह होई कोथा पांडव होर मांज़ काह धनुर्धारी अर्जुन रोहस। 
एकह राट रोह बातेस किह अर्जुन बाऐरी नाशिह आछ़िह, सोह आफरोह ऊछ़ान केह ब्रिन थियोह।
सोह सुतनो रोह कोश-पिश टानेन थियोह। 
तेबिह तिन लाह निज़ नाछ़ेन थियोह। 
ओरु सिह पोरु सोह राट बोर पोलठियेन थाकोस।
तेह ज़ेत्रेह दोथिह फिरिन थियोह, तेह पांह बोडोह मुश्किले दोथिह रोह च़ार बाज़े बातिह सोह सुतोस
तिन लाह वाल शांरे सियुने आछ़ेन थियोह।
तिन लाह देखनो आछ़तोस, किह रोङग- बिरोङा एकह बानबात शांरे बागिच़ास। 
होसो बागिच़ा केह एकह देन मांनुश छ़ुलेन थिह। 
तेस रोह मुंह आयेक बिलेह आई पीठ स्या अर्जुन बिलेह थियोह। 
दियुस च़िलकेन थियोह। 
अर्जुन लाह होयो ज़ानोह आछ़ेन थियोह
किह सोह देन मांनुश नाऊविह देह बागिच़ा केह छ़ुलेन थिह। 
आई आफरोह बाल लाह छ़ार्राई देह शुक्याऐन थिह।
दियुस तेस रोह बाल केह लागेन थियोह। 
तिज़िये तेस रोह बानबात शांरे बाल मुलुक शांरे लागेन थियोह।
तेस लाह होयो देखिह देह अर्जुन मोने-मोन सुन्च़ियेन थियोह। 
ज़ास रोह बाल होतिग सुनोह ज़ेओ शांरेस
सोह देन मांनुश केयोह हुवेस।
होयो सुन्च़िह देह तेन रोह मोन बेच़ेन फिरेन थियोह। 
तेह होत्रेह सोह देन मांनुशे तिन लाह शुरिह देह शांओस।
तेस रोह शांरे रुवाङ लाह देखिह देह अर्जुन बेहोश फिरिह देह लोटोस। 
आई सोह ज़ापाक काह ऊज़ियोस।
तेह तिनिये आफलाह ऊछ़ान देह देखोस। 
सोह ऊज़िह देह बेशोस, आई आफरोह आंखिह लाह मांडी देह शांऐन थियोह।
किह दियुस च़िलकी थियोह।
सोह ऊछ़ान काह ऊज़िह देह बाऐरी नाशिह आओस
आई आफरोह दिन रोह शुरुवात टानोस।
तिनिये दोथिह काह ब्याल सेग मुलुक काम खोटोस। 
तेह तिन लाह राट ताह मुलुक शादुईनो रोह कोरच़ाते तिन लाह निज़ आओस।
निज़ आछ़ती सेह तिन लाह दुबारा बिह सियुने आओस, सोह फिरिह बिह होसोऐ सियुने शांऐन थियोह।
तेबिह आज़ तांह तिन लाह बागिच़ा केह सुनोह ज़ेओ बाल सेह सोह देन मांनुश देखमेहं नाछ़ेन थिह। 
सोह परेशान फिरिस।
सोह फुला रोह होसो बागिच़ा केह ओरु-सिह पोरु शांऐन नाशेन थियोह। 
सोह सांच़ एकह आङमांऐ नाशिह थियोह, किह पिछ़ाऐ काह काद आओस, ओरु आऐ।
अर्जुने पोलठी शांओस, होसोऐ शांरेह हाथ केह गुलाब रोह एकह मिठोह बांस स्या फुल गिनिह पीपत रोह बोट पाड बेशिह हांसेन थिह।
तेह आचानके अर्जुन रोह हाथ गुलाब रोह एकह बोडोह शांरेह फुल गाश लागोस। 
तेह तिनिये तिज़ लाह गारोस। 
आई हाथ रोह आंऊठी होर काह शुर्राऐन-शुर्राऐन पाह होसो शांरे देन मांनुश काछ़ेह पोछ़ोस।
दुईये ऐह एकह-आयेक लाह देखोस। 
सोह देन मांनुशे एकह सांच़ रोह तांईये तांह तिन लाह खुडिह काह मुटकान सेग ऐसाऐ शांओस। 
तेह तेसे हांसिह देह, मेसे बोलोस, ईन्छ़े बेश।
अर्जुन तेसे हारोह-हारोह खोर केह बेशोस। 
हाथ केह फुल लाह तिनिये शुर्राऐन पाह आचानाके तिज़ रोह एकह पथराङ लाह बानिह बेज़ोस।
यांह होई फुल लाह होयो खराब मांटाने। 
होतिग बोलिह देह तेसे अर्जुन रोह फुल स्या हाथ पांओस। 
आई आफरोह मुटकान काछ़ेह निहदे बोलोस, होई फुल लाह मेरोह बाल केह बेज़, तेह वाल शांरे लागेस।
होत्योवे अर्जुने होसो फूल लाह तेस रोह बाल केह बेज़ोस।
तेह तिन रोह डेह केह बानते फिरोस। 
तिनिये फुल लाह तेस रोह बाल केह बेज़ोस, तेबिह किछ़ेह बिह नोबोलोस
आई ऊज़िह खोराह फिरोस। 
आई हांडेन थियोह।
तेह तिन रोह खुडिह खोर गाश फोशियोस आई तेह सोह ज़ेत्रेह उज़ियोस सोह ऊछ़ान केह थियोह।
तेह तिन रोह डेह केह कितांह बानबाते फिरेन थियोह। 
दियुस च़िलकी थियोह। 
तेह तिनिये दुबारा बिह आंखिह बोन्द टानोस। 
सोह दुबारा बिह सियुने केह नाशमे च़ाँऐन थियोह। 
तेबिह तिन रोह आंखिह केह निज़ रोह किछ़ेह नांमो निशान निथियोह। 
तेह ओन्त केह तांह सोह ऊज़ियोस।
दयारो बितेन थियोह। 
तेह होयोवे त्रोन मोसारो बितोस। 
होई त्रोन मोसारो केह अर्जुन काताईये कमज़ोर फिरोस। 
तिन लाह किछ़ेह बिह खोटनोह नाल्यादो थियोह।
सोह दयारो होसो सियुने सेह देन मांनुश सिह बेठिमेह लाह बेच़ेन थियोह। 
दयारो सियुने केह आछ़नोह रोह कोरच़ाते तिन लाह तेसे बेदान फिरोस।
तिन रोह होयो हालोत देखिह देह सऐबे पाँडव होरिये बारी-बारी तिन काह तुहं कमज़ोर किज़ु फिरेन पुछ़ोस, तेबिह अर्जुने कासे लाऐ किछ़ेह बिह नोबोलोस।
ओन्त केह द्रौपदिये तिन लाह कोसोम देई देह पुछ़ोस, तेह तिनिये सऐब बाते बोलिह पिछ़ुह बोलोस, किह बिह टान। 
तुहं मेरोह जानेक होसो देन मांनुश सिह टान
नाह तांह हांऊ ज़ियुदोह नाथाकसुहं।
तिन रोह बाते शुनिह देह द्रौपदी लाह बानबात हांसनो आओस। 
तेह तेसे बोलोस,  तुहं होतिग बाते रोह तांई मोरमे च़ाँई सेयाह।
तुहं तांह होई बाते लाह ठाटे ज़ाने सेयाह। 
तेबिह हांऊ तेस रोह बिना ज़ियुदो थाकिह नोबोलु। 
आज़ पुरोह त्रोन मोसारो फिरेनस सोह दयारो मेरोह सियुने केह आछ़तिस। 
पोएले तांह हांऊ दिमांङे ईज़ लाह सियुने ज़ानिह थाकिह देह।  
ऐह कियाह सोमज़ियेन सेह? 
अनजान फिरेन पांह द्रौपदिये अर्जुन लाह बोलोस, ऐह सोमज़ियेन सुहं किह सोह सुनोह ज़ेओ बाल सेह देन मांनुश दिमांङे सोह सोत सेह साह। 
तेसे मांलाह आफरोह काबु केह टानिस। सोह राट मांलाह आफु काछ़े आर्रादिस। 
किह बिह टान मांलाह तेस काछ़ेह ओरछ़े पोछ़ेयाओ।
द्रौपदिये अर्जुन लाह मुलुक सोम्ज़ाओस, किह सोह होई बाते लाह मोन काह गारिह बेज़ कोन। 
सोह तिन लाह तेस काह बिह बोदिह शांरेह देन मांनुश लोरिह दिसुहं कोन।
मुलुक सोम्ज़ाई देह बिह सोह नेछ़ोस। 
तेह द्रौपदिये तिन लाह तेस काछ़ेह सेग पोछ़ामेहं लाह एकह मुलुके कठिन बाते बोलोस
आई होयो बिह बोलोस, किह तिन्छ़े सेग पोछ़मेह तेर-मेर छ़ोह मोसारो तांह लागेसे। 
आई बात केह मुलुक मुसिबोत होरिह आछ़ेस। 
होज़ रोह तांई होई बाते लाह बिसरियु।
द्रौपदी तिन लाह रोक्यानो रोह मुलुक कोश-पिश टानोस, तेबिह अर्जुने तेस रोह बाते नुशुनोस।
ओन्त केह सोह आफरोह ज़ुरुरी सामान गिनिह देह सोनकेसी लाह लोरिमेहं कोन निकलोस।
हांडेन-हांडेन पाह ज़ेत्रेह राट फिरदोस, तेह सोह नाशिह किन तांह सराई केह थाकदो थियोह, आई दोथिह फिरदी सेह ठुरदो थियोह।
होयोवे मुलुक दयार काह पिछ़ुह सोह एकह दयार सोमोन्द्राङ रोह कनारे पोछ़ोस।
हस्तिनापुर काह नाशती बेरे द्रौपदिये तिन लाह हर मुसिबोत काह बोच़नो रोह उपाय बोलिह थियोह।
सोमोन्द्राङ सेग तांह सोह ज़ेओ नांह केयोह पोछ़िह
तेबिह सोनकेसी सेग पोछ़मेहं रोह तांई सोमोन्द्राङ रोह बिते काह पाताल लोक नाशनो स्या थियोह।
सोह सोमोन्द्राङ रोह कनारे बेशिह देह, सोमोन्द्राङ रोह देओ लाह कोलाङ टानेन थियोह।
आई सांच़ काह पिछ़ुह तांह दुर सोमोन्द्राङ काह मुलुक बडोह लिलान ऊज़ियोस। 
तेह पुरोह पानिह सिकेन थियोह।
होयो ज़ानोह आछ़ेन थियोह, किह युहं पुरोह सोमोन्द्राङ रोह पानिह पुरोह दोरती लाह डुबोई बेज़ेस। 
तेह सोह लिलान मेसे-मेसे अर्जुन बिलेह बोडियेन थियोह।
लिलान नेराङ आछ़ती सेह अर्जुने देखोस किह एकह बोडोह मांछ़ी आछ़ेनस। 
आई सांच़ काह पिछ़ुह तांह सोह मांछ़ी अर्जुन काछ़ेह आछ़िह रुकिस। 
आई तेह ज़ेओए सोह रुकिस होत्योवे लिलान बिह बोन्द फिरोस।
अर्जुने मांछ़ी लाह बोडोह गोरे शांओस। 
सोह तांह एकह आँखिये काने थिह। 
सोह मांछिये मांनुश रोह कादे अर्जुन काह पुछ़ोस,  मांलाह किज़ु कोलाङ टानिह? 
ओह  महाबली अर्जुन!  होयो पाह कुन स्या मुसीबोत आछ़िस?
तेस लाह होयो पुछ़ेन देखिह देह अर्जुन लाह मुलुक हांसनो आओस। 
आई तिनिये सऐब बाते तेस लाह बोलोस।
सऐब बाते  गोरे शुनिह पिछ़ुह मांछ़िये अर्जुन लाह बोलोस, किह पानिह रोह बाते तांह सोह तिन लाह टोप्याऐस। 
तेबिह आङमांऐ नाशमे रोह तांई तिन लाह आफुऐ कोश्ट खोटनो हुवेस। 
होई पानिह रोह बात मेरोह तांई मुलुक कठिनस। 
तिज़ काह आङमांऐ तांह मांलाह किछ़ेह मुश्किल नाछ़ेस।
अर्जुने मांछ़ी लाह बोलोस, तेह तेसे बिह ज़ोवाब देनोस, देमांह तांह ठीकस। 
तुहं होयोवे खोट किह आफरोह आँखिह बोन्द टानिह देह सोमोन्द्राङ केह लाङग छ़ार्राओ
बाकी हांऊ सेमेल्यासुहं।
तेसे ज़ेओ बोलोस, होत्योऐ अर्जुने आंखिह बुदी देह सोमोन्द्राङ केह लाङग छ़ार्राओस। 
तेह सोह सीधा मांछ़ी रोह काने स्या आंखिये बिते नाठोस।
आंखिह रोह बिते नाशती सेह सोह मुलुक बिशादियोस, किज़ु बोल्तांह तिन्छ़े बानबात शांरे, आराम टानोह स्या मोखमोल रोह पोलोङ बेज़िह थियोह। 
सोह तिज़ काह नाशिह आराम टानेन थियोह। 
आई सांच़ काह पिछ़ुह तांह तिन लाह निज़ आछ़िह देह सोह सुतोस।
ज़तत्रेह तिन रोह आंखिह खुलियोस
सोह पाताल लोक केह पोछ़िह तेयार थियोह।
दियुस बिह च़िलकी थियोह। 
दियुस मांछ़ी रोह कानो स्या आंखिये बिते नाशिह देह तिन रोह ऊछ़ान केह लागोस।
अर्जुने देखोस किह सोह मांछ़ी बोरिह फुला रोह बागिच़ा काछ़ेह सोर केह खोराह फिरिह थिह।
सोह ऊछ़ान काह ऊज़ियोस, तेह सोह आंखिह रोह बाते बाऐ निकलोस आई बागिच़ा केह पोछ़ोस। 
तेह तिनिये सोह मांछ़ी लाह शुक्रिया बोलोस।
मांछ़िये बोलोस, ईज़ रोह किछ़ेह ज़ुरुरोत नांई। 
युहं तांह मेरोह फोरज़ साह। 
आगे ज़त्रेह बिह मेरोह ज़ुरुरोत फिरेस, तेह मांलाह कोलाङ टाने।
होतिग बोलिह देह मांछ़ी तिन्छ़े काह ठुरिस। 
अर्जुन तांह तेस लाह ठुरदी बेरे शांऐने थाकोस।
गाटोह आङमांऐ नाशनो काह पिछ़ुह सोह सोर केह शोह नाठिस। 
तेस रोह शोह नाशिह काह पिछ़ुह अर्जुने सोर रोह पानिये हाथ-मुंह दोईयोस। 
तेह सोह तिन्छ़े कितांह सुन्च़ियेन थियोह। 
तेह सोह ऊज़िह देह बागिच़ा बिलेह लाह नाठोस।
गाटोह आङमांऐ नाशनो काह पिछ़ुह तिन लाह रातोह ज़ाना रोह एकह ऊश्टोह बित देखनो आओस।
होसो बित रोह फिन्डेरी बिलेह पहरेदार होरिह पहरा दियेन थियेह। 
तेनोरिये एकह नाबोह मांनुश लाह आफोर बिलेह आछ़ेन देखोस।
आई सांच़ काह पिछ़ुह अर्जुन तेनोर काछ़ेह पोछ़ोस। 
पहरेदार होरिये तेनोर काह पुछ़ोस, यांह आते! किन नाशेन सेह? 
तांऊ लाह आमोरिह आङमांऐ नाशनो नेबेज़िह।
किज़ु नोनठु? 
अर्जुने तेनोर काह पुछ़िह देह पोतांह लागोस किह ईन्छ़े रोह महाराज बजरकोप रोह होईये हुकुमस। 
किह कुने बिह नोरोईयुन मांनुश लाह तामोर रोह राज़ रोह सिमांङ केह आछ़नो नेबेज़ेओ।
तेत्रेह अर्जुने तेनोर लाह बोलोस, किह सोह तांह एकह यात्री साह। 
आई ईन्छ़े रिटमेहं आछ़िह कोन।
तेबिह तेनोरिये तिन रोह बाते नुशुनिह देह। 
ओन्त केह परेशान फिरिह देह होतिन्छ़े बेशोस। 
आई सुन्च़ियेन थियोह।
तिन लाह आफु गाश ङार आओस, आई ऊज़ीई देह पहरेदार होर लाह ज़िङाओस, यांह तांह मांलाह नाशनो बेज़ोह, यंह मुकासिह लोराई टानोह।
होतिग बोलिह देह बिह पहरेदार नेछ़ोस, तेह तिनिये आफरोह रुह बोदल्यानो शुरु टानोस।
शांऐन-शांऐन पांह सोह छत्तीस हाथ ऊश्टो आई चैबीस हाथ चोडा फिरोस।df
डोरे सऐबे पहरेदार होरिह तिन्छ़े काह ठुर्राईयेस। 
तेह सोह पोएले रोह गान आफरोह ओसली रुह केह आओस। 
तेह रिटेन पाह सीमा लाह लाङगी बागिच़ा केह पोछ़ोस।
तिनिये देखोस, युहं तांह होसोऐ बागिच़ास। 
ज़िन सोह सियुने केह आछ़तो थियोह। 
सियुने लाह होकिकोत केह देखिह देह, सोह मोने-मोन वाल खुसिह देखोस।
बागिच़ा मुलुक बोडोह थियोह। 
तेह सोह हांडेन-हांडेन पाह बागिच़ा रोह कनारे गाश पोछ़ोस।
तिन्छ़े तिन लाह एकह लोडोह गोर देखनो आओस। 
होसो गोरे कुब्जां नांओ सेह एकह मालिन थाकदी थिह।
सोह वाले शांरे थिह। 
कृष्ण कन्हैया तेसे बेदान टानदो थियोह। 
तेस लाह बिह कृष्ण काह मुलुक बेदान थियोह।
कृष्ण कन्हैया चोरिह छ़िपे तेस काछ़ेह आछ़तो थियोह। 
होई बाते अर्जुन लाह पोतांह थियोह।
अर्जुने दोवार लाह टोक-टोक्याओस। 
कुब्जां मालिने ज़ेत्रेह दोवार खोल्याओस, तेह सोह तिन लाह शांऐने थाकिस।
कुब्जां लाह देखिह देह अर्जुन मोने-मोन वाल खुसिह देखोस। 
तिन लाह यकीन थियोह, किह ऐह तिन लाह  सोनकेसी सेह बेठिमेहं लाह किछ़ेह मुश्किल नाछ़ेस।
एकह सांच़ होयोए खोराह फिरिह काह पिछ़ुह कुब्जां मालिने अपने आप लाह सेम्लाओस।
तेह खुसिये पुछ़ेन थिह, किह तुहं कुन सेह, आई किन नाशेन सेह? 
सोह अर्जुन लाह शांरे देखिह देह तिन गाश मोरिये नाशेन थिह।
होई बाते लाह अर्जुने ज़ानोस। 
तिनिये हांसेन पाह बोलोस, हांऊ एकह माली सहुं। 
मेरोह मालिन तांह मोरिह। 
ऐह हांऊ तेस रोह हांरखोह होर लाह गिनिह हरिदोवार बिलेह नाशेन सुहं।
तांऊ लाह हरिदोवार रोह बात पोतांह हुवेस। 
ओरछ़े मांलाह बोल, हांऊ कुन स्या बाते नाशुह।
कुब्जां मोने-मोन वाल खुसिह देखिस। 
तेसे हांसेन पाह बोलोस,  बिते आऐ। 
आई साच़े आराम टान। 
तेह नाशे। 
ईन्छ़े आफरोऐ गोर ज़ानिह थाक।   
तेसे होतिग बोलिह देह अर्जुन लाह गोरे बिते नियोस। 
बिते कोमरा केह एकह मुलुक शांरे बढ़िया पोलोङ बेज़िह थियोह।
तेसे तिन लाह पोलोङ गाश आराम टान कोन बोलोस, आई आफु स्या रोसोई केह नाठिस।
सोह तिन्छ़े नाशिह रोङ-रोङ रोह पोकवान ज़ुर्राऐन थिह।
ज़ेत्रेह पोकवान तेयार फिरोस, तेह तेसे अर्जुन लाह नाईयुहं लाह बोलोस।
तेस रोह गोर पिछ़ाऐ एकह लोडोह ज़ेओ पानिह रोह गार थियोह। 
सोह होसो गारे आफरोह बागिच़ा केह पानिह छ़ारदी थिह।
अर्जुन ऊज़ियोस आई होसो गार केह नाईमेहं लाह नाठोस। 
सोह नाई-दोविह वापिस आओस।
कुब्ज़ाऐ रोसोई काह दुई थाली केह खांऊ गारोस। 
तेह तेसे अर्जुन लाह खांऊ खोह बलोस।
अर्जुन लाह बिह बानबात बोख लागोस, तेह ओन्त केह सोह खांऊ खांमेह बेशोस।
खांऊ खांई काह पिछ़ुह सोह पोलोङ गाश ब्रिन नाठोस। 
तेह तिन लाह निज़ आओस।
कुब्ज़ाऐ तिन लाह सुतेन देखिह देह ऊज़ियानो ठीक नाज़नोस, आई आफुऐ गोरे रोह काम खोटेन थिह।
आगुवी रोह बातेस। 
बिक्रमाजीत नांओ स्या एकह राज़ा थियोह। 
सोह आफरोह पोरज़ा लाह आफरोह छ़ेल्डु पेर रोह गान शांदोह थियोह। 
तिन रोह राज़ केह कुने बिह दुखी निथियोह।
सोह सोह दयारो दान देंदों थियोह। 
होज़ रोह तांई तिन लाह दान देंदों स्या राज़ा बिह बोल्दे थियेह। 
आई दिमांङ ईनसाफ बिह टानदो थियोह। 
होज़ रोह तांई तिन लाह ईनसाफ टानदो स्या राज़ा बिह बोल्दे थियेह।
तिन रोह राज़ केह एकह ब्राह्मण थाकदो थियोह। 
पोएले तांह सोह वाल साऊकार थियोह। 
ऐह ईमरिह दुई-च़ार बोराश काह सोह मुलुक गरीब फिरोस।
तिन रोह गोरे नांह तांह खांमेहं लाह खांऊ आई नांह ओरिक च़िज़ा थियोह। 
तिन रोह एकह ज़ोवान देन छ़ेल्डी थिह। 
गरीब हुनोह रोह कोरच़ाते सोह तेस रोह ज़ानेक टानिह नोबोलिह।
एकह दयार सोह राज़ा काछ़े नाठोस। 
होतिन्छ़े तिनिये राज़ा लाह आफरोह गरीब फिरनोह रोह सऐब बाते बोलोस। 
तिन रोह बाते शुनिह देह राज़ा लाह मुलुक दुख आओस। 
ओन्त केह तिनिये ब्राह्मण लाह पांच़ रआ रुप्या देई देह बोलोस,  पंडित जी! होई रुप्याऐ आफरोह छ़ेल्डी रोह ज़ानेक टाने।
ब्राह्मण होसो रुप्या लाह गिनिह गोरे आओस। 
सानियेन बिह थियोह। 
खांऊ खांऐन-खांऐन सेग राट बिह फिरोस। 
तिनिये रुप्या रोह ज़ोला लाह आफरोह सिरान पाड ज़ागिह सुतोस।
दोथिह ज़ेत्रेह तिन रोह आंखिह खुलियोस। 
सोह ऊज़ीई खोरोह फिरोस। 
तेह तिनिये सिरान तोल्याई शांओस 
तिन्छ़े रुप्या रोह ज़ोला निथियोह।
 गोरे रोह खिरकी, दोवार तांह बोन्द थियोह। 
तेह होई कियाह फिरिह? 
होयो सुन्च़ियेन पाह सोह वाल परेशान फिरोस।
युहं बाते लाह कुछ़ मोसारो फिरिह थियोह। 
एकह दयार राज़ा रिटेन पाह सोह ब्राह्मण रोह गोरे पोछ़ोस।
ज़ेत्रेह तिनिये तिन रोह ज़ोवान छ़ेल्डी लाह देखोस, तांह ब्राह्मण काह पुछ़ोस, पंडित जी! तेईंयेह आफरोह छ़ेल्डी रोह ज़ानेक नाटानिया?
तेत्रेह तिनिये राज़ा लाह होसो सऐब बाते बोलोस, ज़िह तिन सिह बिती थियोह। 
तिन रोह बाते शुनिह देह राज़ा बिशादियोस।
तिनिये आई पांच़ रआ रुप्या ब्राह्मण लाह देई देह एकह पेरेदार लाह बिह तिन काछ़ेह शोठाओस।
राट तांह ब्राह्मणे होत्योऐ रुप्या रोह ज़ोला लाह सिरान पाड ज़ागिह देह सुतोस। 
सोह सिपाई ब्राह्मण रोह कोमरा दोवार काछ़ेह खोराह फिरिह पेहरा दियेन थियोह।
कोमरा केह प्याशो थियोह। 
होयोऐ दोथिह बिह फिरोस। 
ब्राह्मण बिह ऊज़ीई बेशोस।
तिनिये आफरोह सिरान तोल्याई शांओस, रुप्या तिन्छ़े निथियोह। 
पहरेदार बिह बिशादी देह सुन्च़ियेन थियोह। 
किज़ु बोल्तांह सराटेया प्याशो बिह तांह थियोह।
सराटेया तांह मेईंयेह आंखिह खुलाई ज़ागिह। 
ईन्छ़े कुने नाछ़िह
तेह होयो केयोह फिरिह? 
रुप्या लाह कुनिये निह, आई केयोह निह। 
तिनिये राज़ा काछ़ेह नाशिह सऐब बाते बोलोस।
ब्यालथान राज़ाऐ एकह आई पांच़ रआ रुप्या रोह ज़ोला गिनिह ब्राह्मण रोह गोरे नाठोस।
सोह तिन्छ़े पोछिह देह तिनिये रुप्या रोह ज़ोला ब्राह्मण लाह देई देह बोलोस, पंडित जी! तुहं ज़ेओ सुतदो सेह 
होत्योवे आज़ बिह होई ज़ोला लाह सिरान पाड ज़ागिह देह सुतेह। 
आज़ हांऊ आफुऐ शांमेह च़ाँई सुहं, किह ओसोल केह बाते कियास?
ब्राह्मणे होत्योवे ज़ोला सिरान पाड ज़ागिह सुतोस। 
राज़ाऐ तिन रोह सिरान काछ़ेह खुरसी बेज़िह पेहरा देन्मेहं लाह तिज़ गाश बेशिह थाकोस।
बाना राट फिरोस। 
कुने बिह च़ोर नाछ़िह। 
राज़ा लाह बिह निज़ आछ़ेन थियोह। 
तेत्रेह एकह छन-छन चुडी बाज़्यानो रोह काद आओस। 
राज़ा एकदमे च़ोकसे फिरोस।
तिनिये देखोस किह ब्राह्मण रोह सिरान काह तोल दोरती गाश काह एकह हाथ निकलोस। 
सोह हाथ देन मांनुश रोह गान देखनोह आछ़ेन थियोह
सोह मेसे-मेसे सिरान बिलेह आछ़ेन थियोह। 
तेह तिनिये सिरान पाड काह ज़ोल गारिह
आई मेसे-मेसे दोरती केह नाशेन थियोह। 
तेह राज़ाऐ फटाक काह तिन लाह पाओस, तेह देन मांनुश रोह गान काद आओस, राज़ा मांलाह छ़ार्राई बेज़।
नुवांह! पोएले तुहं होई बोल किह तुहं कुन सेह आई होई गरीब ब्राह्मण सेह तेरोह कियाह दुश्मोनिस? 
राज़ाऐ तेस लाह पुछ़ोस, तेह तेसे ज़ोवाब देनोस, राज़ा ज़ी! तुहं आफरोह राज-पाठ लाह सेमेल्याओ। 
होई बाते केह दाखल निथियेह। 
मांलाह आफरोह काम खोटनो बेज़।
राज़ाऐ बिह हाथ लाह पाई ज़ागोस। तेह फिरिह काद आओस, ओह राज़ा हांऊ होनी सुहं। 
हांऊ होई ब्राह्मण सिह आई छ़ोह बोराश सेग होयोऐ थाकसुहं। 
तेत्रेह सेग होई किछ़ेह खोटिह नोबोलेस। 
तुहं किज़ु मुक पिछ़ाऐ लागिह सेह। 
मांलाह छ़ार्राई बेज़।
नुवांह होन लाह शोठाओ। 
तुहं ज़िह च़ाँई मुकांह मांग। 
राज़ाऐ ज़ोरिये तेस लाह बोलोस।
तेह फिरिह काद आओस, राज़ा! आयेक रोह मुसिबोत किज़ु आफु गाश मांगेन सेह? 
नाश! आई आफरोह राज-पाठ लाह सेमेल्याओ।
मेरोह खांक काह ज़िह बाते निकिलदोस, तिज़ लाह हांऊ काज़ुऐ बिह वापिस नामांगदो सुहं। 
राज़ाऐ तेस लाह बोलोस।
देमांह ठीक, तेरोह ईछ़ा 
पुरोह फिरोह च़ाँई, हांऊ ईन लाह शोठाऐन सुहं। 
हाथे ज़ोला लाह शुरिह देह तिन रोह सिरान पाड ज़ागोस।
तेह काद आओस, ओह राज़ा! ईन लाह तांह मेईंयेह शोठाईस। 
ऐह तांऊ लाह पोरख्या सुहं। 
ईन लाह तांह हांऊ छ़ोह बोराश सेग सोज़ा देनोह थियोह। 
तेबिह तांऊ ऐखोह छ़ोह मोसारो सेगे सोज़ा दिसुहं।
राज़ाऐ फिरिह बोलोस, ठीकस, तुहं मांलाह सोज़ा देह आई ईन लाह छ़ार्राई बेज़।
तेह काद नाछ़ोस। 
तेह हाथ दोरती केह शोह नाठोस। 
तेह राज़ाऐ राट होतिन्छ़े बित्याओस।
दोथिह ऊज़िह देह राज़ा आफरोह मेहल केह नाठोस। 
आफरोह मेहल केह पोछ़िह पिछ़ुह सोह सुन्च़ियेन थियोह। 
युहं होनी मांलाह छ़ोह मोसारो सेग आसे टानेस। 
होतिग बेला हांऊ आफरोह राज़ काह बाऐ नाशिह बित्यासुहं।
होत्रेह तिनिये आफरोह मंत्री लाह आर्राई देह बोलोस, हांऊ एकह ज़ुरुरी काम रोह तांईये आफरोह राज़ काह बाऐ नाशेन सुहं। 
तिज़ रोह तांई छ़ोह मोसारो लागेस। 
मुक पिछ़ाऐ तांऊ लाह होई सऐब राज-पाठ सेमेलानो फिरेस।
आई ओरिक ज़िह ज़ुरुरी काम थियोह। 
सोह बिह तिन लाह सोम्ज़ाओस। 
ज़ुरुरी सामान गिनिह गोरोह गाश बेशिह तिन्छ़े काह ठुरोस।
राजा बिक्रमाजीत आफरोह राज़ काह निकली देह आयेक राज़ केह पोछ़ोस।
तिन्छ़े रोह राज़ा तिन रोह कोन्यास थियोह। 
आज़ रोह राट हांऊ आफरोह कोन्यास काछ़ेह थाकसुहं 
होयो सुन्च़ियेन पाह सोह आफरोह कोन्यास काछ़ेह पोछ़ोस।
तिन्छ़े तिन रोह वाल आदोर फिरोस। 
खांऊ खांई काह पिछ़ुह तिन रोह कोन्यासे तिन लाह एकह कोमरा केह ऊछ़ान बेज़िह देनोस।
बिक्रमाजीत होसो ऊछ़ान केह ब्रिन नाठोस। 
तिन रोह सिरान रोह बित गाश एकह नौलखा हार टाङाई थियोह। 
हार काछ़ेह वाल शांरे मोर रोह फोटु ज़ुर्राई थियोह।
बिक्रमाजीत लाह सोह मोरे हार लाह ओऐलेन पांह देखनो आओस। 
सोह मोरे हार लाह पुरोह ओएली बेज़ोस। 
होई सऐब देखिह देह सोह वाल बिशादियोस।
तिनिये मोने-मोन सुन्च़ियोस, दोथिह ज़ेत्रेह तिन रोह कोन्यास होई सऐब देखतांह किह ज़ानेस? 
मांलाह सोह च़ोर ज़ानेस। 
होज़ रोह तांई सोह दोथिह ऊज़िह देह तिन्छ़े काह ठुरोस।
हांडेन-हांडेन दियुसे फिरोस। 
आङमांऐ घना ज़ागल केह मुलुक डोरनो ज़ेओ बात थियोह।
सोह सांच़ेक आङमांऐ ज़ागल केह पोछ़ोस
तेह तिनिये देखोस किह एकह ज़ागा गाश फिन्डेरी बिलेह आग लागिस। 
आई तिज़ केह एकह वाल मोटोह सांप फोसिह थियोह।
बिक्रमाजीत लाह तिन्छ़े काह नाशेन देखिह देह सोह मांनुश रोह काद केह बोलोस, यांह बाई, ओरछ़े मांलाह होई आग काह बाऐ गार। 
तांऊ लाह वाल बोलोह आछ़ेस।
ऐकुम बेरेह तुहं मांलाह खांतांह, तेह मेरोह ईन्छ़े कुनस, ज़ुन मांलाह बोच़ाऐस। 
राज़ाऐ तिन रोह डोरनो ज़ेओ रुहं लाह देखिह देह बोलोस।
यांह बांई! तुहं फिकोर मांटाने। 
हांऊ तेरोह कोन्यास सुहं। 
तेह हांऊ केयोह आफरोह कोन्यास लाह खांसुहं। 
तेरोह मेहरबानी हुवेस। 
मांलाह बोच़्याओ। 
सांपे तिन काह विनती टानोस।
राज़ा लाह तिन गाश पाप कोल्याईनो आओस। 
आई तिनिये सांप लाह बाऐ गारोस।
तिज़ लाह बाऐ शोठाऐन थियोह। 
तेह सांपे तिन लाह बात्याओस। 
यांह बाई! मांलाह तांह किछ़ेह देखनो नाछ़ेनस। 
मेरोह आँखिह केह आग बोदिह लागिस। 
ऐकुम बेरेह मेरोह मुटकान लाह हाथे केह पाई देह खांके सांस दितांह। 
तिज़िये मेरोह आंखाह कम फिरेस, आई मांलाह देखनोह आछ़ेस।
बिक्रमाजीते तिज़ लाह होत्योऐ पाई देह खांके सांस दियेन थियोह। 
आई सांप तिन रोह खांके बिते नाशिह पेट केह पोछ़ोस। 
तेह तिन रोह पेट फुलियोस।
छ़ेल्डु पेरे ज़ोर-ज़ोरसिये हांसियेन थियेह।
साऊकर मांनुशे बानबात कोच़रोह आंखिये तेनोर लाह शांओस।
सऐबे तिन्छ़े काह चुपचाप ठुर्राईये साह।
साऊकार मांनुश लाह आफरोह करतूत गाश सोरोम आओस।
साऊकार रोह देने बोलोस, एकुम बेरे मेरोह गोरे बिज़ली हुतांह होयो निफिरनोह थियोह।
तिन गाश होई बाते रोह असर फिरोस।
आयेक दयारे तिनिये बिज़ली बेज़मे रोह तांई प्रार्थना –पत्र देनोस।
तेबिह साऊकार रोह कन्जूस हुनोह रोह कोरच़ाते तिन रोह आदोत नोबोदलियोस।
नांहे बिमारी रोह ईलाज़ टानदो थियोह आई नांह किह खांदोह थियोह।
मांनुशा होर लाह ज़िह रुप्या ऊधार देई थियोह
सोह तांह ऐक्या मांनुशा होरिये वापिस देई। 
तेबिह ब्याज़ बोदिदिसे सोह साऊकार मांनुश मोरिह नाठोस। 
आई तिन रोह बोच़ुन रुप्या ऐलाह नाठोस।
तिन रोह पेरेह होर लाह बिह तिज़ रोह बारे केह किछ़े पोतांऐ निथियोह। 
कुनिये केतिग रुप्या ऊधार मांगिह कोन।
पुरोह ऊम्बुर बोर साऊकार रुप्या रोह तांई परेशान थाकिह
ओन्त केह खालिह हाथे ठुरिह नुदोह।
तिन रोह पेरेह होरिये सुन्च़ियोस किह तामोर लाह आफरोह काम खोटनोह हुवेस।
छ़ेल्डु पेर लाह शिख्यनो हुवेस। 
तेपांह तामोरिह दुनिया सिह हांडिह बोलसिह।
सेठानी सिह पुरोह पेरेह ऐह मुलुक मेनोत टानदे थियेह, बोलोह खांदे आई खेलेन –हांसियेन दयारो बित्यादे थियेह।
होयोवे काज़ुस आई लालच़ी स्या साऊकार दौलतू राम खाली हाथे दुनिया काह ठुरिह नुदोह।
च़ाँनोह छ़ेल्डु पेरेह होरिह, किछ़े बिह च़िज़ होर रोह पिछा पोडान मांईनोह बोलोह नाथाकदोस।
तिज़ लाह कोमांनो रोह कियाह फायदा, ज़िज़िये तांमोर रोह पेरेह लाह सुख देई नोबोलेस।
कोंया होर रोह काद आछ़नो गाश हांऊ छ़ाप्पर गाश नाशिह देह।
मेईंयेह देखिह किह कोंया होरिह आपोस केह पुछ़ियेन थियेह
कियाह कास लाह पोतायांह
मांनुशा किन नाशिह कोन।
एकह कोंया बोलेन थियोह
बाई एकुम-दुदुये देखनो आछ़ेनस।
होयो ज़ानोह आछ़ेनस। 
मूक मुसिबोत आछ़ेस।
हांऊ च़ुटकाङ थाकिह शुनेन थिह।
सोह कोंया होर रोह दुमसा केह प्याँच़ा होरिह आई मेना होरिह सिह तोता होरिह बिह आछ़िह थियेह।
सऐब लाऐ फिकोर लागिह थियोह।
आखिर मांनुशा देखनोह किज़ु नाछ़ेनस।
मेईंयेह रोसोई काह च़ाओल आनिह तेनोर लाह देई, किह हांऊ बिह होतिन्छ़े हुदिह कोन।
ज़ानबोरा होरिह पांखुर फेलायाई नाच़ियेन थियेह। 
होयो ज़ानोह आछ़ेन थियोह किह मांनुशा लाह देखिह मोन केह खुश फिरनो आछ़ेन साह।
पोम प्याँच़ मेसे बोलेन थिह, परमेश्वर मांनुशा होर रोह ईफाज़ोत टानोह च़ाँई।
ऐनोर लाह सोदाह खुश ज़ागे
किज़ु बोल्तांह युहं तेरोह हाथ रोह सऐब काह बोलोह कारिगरिस।
मांलाह पोतांह लागिह, किह प्रकृति बिह मांनुशा काह बेदान टानदिस। 
तेह मांनुश किज़ु होत्रोह मांरे बोरताब टानदोस।
पिछ़ुह राट तांह बाऐ काह बानबात डोरनो ज़ेओ काँनिया शुनोह आछ़ेन थियोह।
मेईंयेह चुपचापे शांई, सोह तांह उल्लू होरिह ज़िङाईयेन थियेह। 
आई चमगादड़ होरिह स्या खुसिह देखेन थियेह।
पोम प्याँच़ कोंया होर सिह आई ओरिक्या ज़ानबोरा होर लाह ज़ुन मांनुशा होर लाह पाप कोल्याईऐन थियेह। 
तेनोर लाह होई बानबात गोनेन थिह।
एकह चमगादड़ बोलेन थियोह, ओह परमेश्वर! तेईंयेह तांह रचना किह आयेके ज़ुर्राई थियोह। 
तेबिह तेईंयेह ज़ुर्राऊन कृति मांरे फिरिह देह बेकार फिरिस।
परीक्षण टाने-टाने पांह मांनुश बिह तिज़ रोह शिकार फिरिस।
ऐह आओ ऊँट काँडोह पाड।
आफोत फिरिह कोन ऐलान टानिह देह।
ज़ेत्रेह ज़ागांल होर लाह नांगा टानदो थियोह।
आमोर लाह होरिह तांह गोर ज़ुर्रामेह लाह बिह ज़ागा नेदोह थियोह।
आमोर लाह काज़ु काच़ोह याह काज़ु रिनिह देह खांनोह काऐ तेनोर लाह सुख पोरदो थियोह।
युहं मांनुशा होरिये बानबात ऊत-पात टानिह थियोह। 
आज़ ऐनोर रोह तांई कुने पाप नोकोलाईयो।
युहं मांनुशा होर लाह ऐनोर रोह खोटुन रोह सोज़ा पोरनो च़ाँनोह।
आती टानोह किने बिह बोलोह नाछ़तोस।
सऐब चमगादड़ा ज़ोरिये हांसियेन थियेह।
उल्लू बोलेन थियोह। 
मांनुश तांह आफरोह मोतलोब रोह तांई ओरिक्या मांनुशा लाह बिह मांरिह बेज़दोस।
ज़ादु, टाना-पाना टानदेस, तेह काज़ु सोमने काह बिह होमला टानदेस।
आई तामोर लाह बिह आफरोह गोलोत काम होर केह शामिल बिह टानदेस।
होतिग मांनुश होतिग घोमोन्डी फिरिस, किह परमेश्वर बिह पोस्तांन मांईदो हुवेस।
ऐह आछ़ेस मांनुशा होर रोह ओकोल ठिकाना गाश।
होई मांनुशा दोरती मां गाश बारोस।
सऐबे च़ाँदेस किह पोएले पाला तेनोर लाह छ़ुङतांह बोलोह ज़ानदेस।
आमोर रोह छ़ेल्डु पेरेह खांओ च़ाँई।
 ज़ेत्रेह कुने खुश नुदेह, ओरिक्या लाह देखिह देह।
तेह होयो मांनुशा होर काह दोरती लाह मुक्त टानोह, परमेश्वर रोह सही फेसलास।
सऐबे चमगादड़ा पाखुर लाह ज़ोरिये फर-फर्राऐन थियेह, आई आफरोह सेमोती दियेन थियेह।
उल्लु होर रोह ज़िङाईनो काह पुरोह माहोल डोरनोह ज़ेओ फिरोस।
मेईंयेह कान बुदिह ज़ागिह देह।
ओह परमेश्वर! बोच़्याओ।
ऐकुम बेरे दोरती गाश बुराई हुतांह बिह, तेह प्रभु तेरोह बेदान बिह साह।
ज़िह ज़ानबोरा गाश दया बिह देख्यादोस।
आफरोह होसो छ़ेल्डु पेर रोह हिफाज़ोत टानोह तेरोह फोरज़ साह। 
किज़ु बोल्तांह आमोरिह सऐबे तेरोह छ़ेल्डु पेरे सिह।
मेरोह रुनोह शुनिह देह फिन्डेरी बिलेह सुख फिरिस।
ज़ुन ज़ानबोरा मांनुशा होर काह सुख मांगेन थियेह
तेनोरिह च़ुटकाङ थाकिह सऐब शुनेन थियेह।
तेनोरिह बिह उल्लु होर रोह गान आई चमगादडा होर लाह बोलेन थियेह 
सऐबे वामांङ नाथाकदे।
सऐब लाऐ एकेह तराज़ु केह तोल्याई नोबोलिह।
सुदरियुन मांनुशा होर रोह तांई आछ़ोह तामोरिह सऐबे परमेश्वर काह प्रार्थना टानुगे।
ओह राट ऊज़िह थाकदो स्या पक्षिराज भारत रोह दोरती गाश देओ होर रोह गान मांनुशा बिह साह। 
ज़ुन  प्रकृति लाह आफरोह आमां ज़ानदेस।
आमोरिह ज़ानबोरा होर लाह खांऊ देंदें सिह।
ऐकुम बेरे किह गोलती फिरिह बिह हुतांह, तेबिह ऐनोरिह सुदार्राऐस।
ऐनोर लाह एकह मोका ज़ुरुर पोरनोह च़ाँनोह।
आछ़ोह तामोरिह सऐबे परमेश्वर काह प्रार्थना टानुगे।
उल्लु होर रोह पेरेह होरिह आई चमगादड़ रोह पेरेह होरिह, ओरिक्या ज़ानबोरा रोह बाते काह सेमोत फिरेसाह।
मांलाह तेनोर रोह बाते शुन्नोह, हिमोत दियेन ज़ानोह आछ़ेन थियोह।
पोम प्याँच़ सतलुज आमां रोह कनारे गाश नाशिह देह रोङग-रोङग रोह ज़नबोरा काह बेठिह आछ़िह देह।
आज़ मेरोह गोर काछ़े एकह पीपल रोह बोट गाश खुसिये बेशिह देह बोतकोह हाथियेन थिह।
तेनोर सिह एकेह मैना, कबूतर, गिलहरी होरिह आई बन्दर 
आई तोता होरिह बिह मुलुक खुश थियेह। 
किज़ु बोल्तांह गौरेयाऐ सऐब लाह सोच़ाई बोलिह थियोह।
गौरेयाऐ बंदर होर लाह बोलोस, राम बोक्त होरिह होयो नालागदो किह दुबारा रामराज्य आछ़िस।
ज़िन बिह नाशोह रिटाईयो, कुने किछ़े नोबोलेस।
मांनुशा तांह गोरे साह, कासे सेह किछ़े दुश्मोनी नुदोह।
परमेश्वर रोह नांओ बिह गोरे बेशिह देह मांगदे साह।
ओम रोह काद शुनोह बोलोह लागदोस।
बंदरे बोलोस, आंह बोऐन तुहं दिमांङ बोलेन सेह।
कोंया बाई सऐब काह बोदिह खुसिह तांह होई बाते रोहस, किह कुवाङ रोह साफ, शुद मुलुक बोराश काह पिछ़ुह देखिह देह।
होत्रेह सोलोक गाश मोर नाच़े पांह आओस।
होयो ज़ानोह आछ़ेनस मांनुश गोर देखनोह आछ़ेनस।
तोता हरोह तिन लाह शांई देह मुलुक खुसिह देखेस। 
आई बोलेन थियेह। 
यांह बाई होरिह हांडोह सऐबे मांनुशा होर रोह गोर शांमेहं लाह नाशुगे।
सऐबे हांसियेन थियेह
कियाह मांनुशा रोह गोरा।
आंह मोर बोलेन थियोह, ज़ागांल केह मांनुशा चिडि़याघर शांमेह आछ़ते साह। 
आज़ आफोरिये केद केह साह। 
हांडोह तामोरिह बिह तेनोर रोह गोर शांई आछ़ुगे।
कोयल बिह आफरोह मिठोह कादे गेत शुन्यांऐन थिह।
तेस रोह गेत शुनिह देह लोडोह कोयल बिह तेसे एकेह कूकू बोलेन थियोह।
तेबिह अचानक कोयल लाह ङार आओस, तेस लाह तिन रोह नोकोल टानोह बोलोह नालागोस।
मेईंयेह लोडिह कोयल लाह सोम्ज़ाई किह कासे रोहवे नोकोल नाटानो च़ाँनोह।
सोह छ़ेल्डु सोम्ज़ियोस आई च़ुटकाङ फिरोस।
कोयल आफरोह कोन्या होर लाह बोलेन थिह, आछ़ोह तामोरिह सऐबे एकेह फिरिह गेत ल्याऊगे।
होयो शांरे मोसोम केह मोज़ा काटेयाऊगे।
आकाश बिह केतिग साफ आई शांरे साह। 
सऐबे ज़ानबोरा कोठा फिरिह गेत ल्याऐन थियेह आई मोर नाच़ेन थियोह।
पोडोस रोह छ़ेल्डु पेरेह बिह आफ-आफरोह खिरकी काह सऐबे शांऐन थियेह।
मेरोह सोमने स्या गोर काह लोडिह गुंजन आई सेरी आफरोह आमांलाह बोलेन थिह। 
आमां! तामोरिह तांह ज़ेल केह बोन्द फिरिह सिह।
प्रकृति तांह मोज़ा काटेयाऐन साह।
होई ज़ानबोरा लाह आई तितली होर लाह, आई सेमच़ेन होर लाह कोरोना राक्स किज़ु खांई नेबेज़ेन साह?
आमोरिये ऐरोह किह बिगारिस?
छ़ेल्डु पेरेह रुवाईयेन थियेह।
आमांऐ तेनोर लाह सोम्ज़ाई, छ़ेल्डु पेरेह शुनोह! होई सऐब तामोर रोह कोरोम रोह फोल साह।
तामोरिह मांनुशा होरिये प्रकृति माँ लाह आफरोह नुकुर ज़ानिह थियोह।
आन्धां-दुन्ध खिलवाड टानेन थियेह प्रकृति काह।
तामोरिह सऐब काम आफरोह मोरज़िये खोटेन थियेह।
प्रकृति माँ ऐह तामोर काह बोदला मांगेस।
आंह एकुम बेरेह तामोरिह वायदा टानतांह, किह ऐह आईदा काह पिछ़ुह बोटा नाकाटुगे कोन।
ज़ानबोरा सिह सेमच़ेन लाह नामांरुगे कोन, तेह शायद तामोर रोह बोलाई फिरेस।
एकुम बेरेह तांमोरिह नुसुदरितांह, तेह मुलुक तोराह रोह बिमारी होरिह आछ़ेस। 
तांमोर लाह मांरमे कोन।
छ़ेल्डु पेर परेशान निफरोह, प्रकृति काह बेदान टानदे स्या होर बिह किछ़ेह निफरेस।
आमां रोह बाते शुनिह देह छ़ेल्डु पेरे परमेश्वर काह विनती टानेन थियेह। 
ओह परमेश्वर! स ऐबे मांनुशा होर लाह ओकोल देह किह प्रकृति लाह आसे नाटाने कोन।
आमां रोह पालोह केह च़ोरिह देह तेनोरिह भजन ल्याऐन थियेह।
मेरोह अलौकिक बिह तेनोर लाह शांई खुसिह देखोस, आई तेनोर रोह गान गुन-मुन्याऐन थियोह।
एकह मोसारो पोएले हांऊ एकह ज़ानेक केह नाशिह देह।
तिन्छ़े सऐबे पेरेह होरिह, रिश्तेदार आई ओरु-पोरु थाकदे स्या मुलुक खुसिये थियेह।
बुढी देनिह पेरेह मंगल गेत ल्याऐन थिह।
ब्याल तांह मांनुशा धाम खांनोह केह मोस्त थियेह।
ऐक्या मांनुशा धाम देई देह गोरे बिह गिनिह नाशेन थियेह।
बुढे मांनुशा होरिह बेशिह देह बिडी ज़ुटाईयेन थियेह।
पाँच़ सात मांनुशा होरिह रोसोई काछ़े रोसोई लाह घेर्राई देह बेशिह थियेह।
रिङकु लाह सऐबे बाऐदेन थियेह। 
हांऊ सुन्च़ियेन थियोह, ऐनोरिह ईन लाह होत्रोह किज़ु कोलाङ टानेन कोन।
रिड़कू जानेक स्या रोह बोडिह आमां रोह छ़ेल्डु थियोह। 
सोह तिन्छ़े थाकदो थियोह।
रिड़कू खोङले कितांह च़ोरिह आनिह आई बुढे मांनुशा होरिये तिन लाह पाई।   
मुलुक देर काह पिछ़ुह मांलाह ओसलियात रोह पोतांह लागिह।
रिड़कू काछ़े रांक बान्टनो रोह काम देई थियोह।
पुशां पेरेह बिह आम रोह बोट पाड खोराह फिरिह आफोर रोह ताम-ज़ाम टानिऐन थियेह।
लारोह रोह लोडोह स्या बाई बोलेन थियोह। यांह कोन्या होरिह फिक्रोर नाटानेओ, मेईंयेह सऐब तांम-ज़ाम टानिह ज़ागिस।
तेनोरिह मुलुक खुसी देखेस।
लारोह रोह मोमा रोह छ़ेल्डु आई लोडोवे थियोह।
तिनिये बोलोस, कियाह मांलाह बिह जेमांमे लाह दिसोआ?
लारोह रोह बाईये मांना टानोस।
नुवांह तुहं ईमरिह लोडोह सेह।
एकह पाऊनोह बोलेन थियोह, किछ़े निफिरदो ईन लाह बियार ज़ुटाऊगे।
तिज़िये आदोत फिरेस।
सोह खुश फिरोस।
बबलू नांओ स्या एकह लडका बोलेन थियोह। 
हांडोह डी.जे रोह तेयारी टानुगे।
ब्रान्डा केह नाशिह देह ज़ोर-ज़ोरिये डीजे केह गेत बेज़ेन थियेह।
बुढी देनिह पेरेह तेनोर लाह बोलेन थियेह। 
यांह नेरेमांनो होरिह तुमोर रोह नाक काडियेस, कानियां गारनोह बोन्द टानोह।
तेबिह तेनोरिह नेछ़ेस।
देश काह ओरिक्या छ़ेल्डु पेरेह बिह ज़ारियेस, आई बोलियेन थियेह, यांह आते आमोर लाह बिह काम दियोह।
लारोह रोह बाईये बोलोस, नुवांह तुमोरिह मांज़ काटयाओ।
तुमोर रोह तांई डी.जे बेज़िस।
तुमोरिह माहोल ज़ुर्राओ, तेह तामोरिह कोठा फिरिह मोज़ा काटेयाऊगे।
मांलाह मुलुक बिशादिनो आछ़िह। 
किह आज़ रोह पीढी बिह रांक रोह तांईये होतिग टिप्याँच़ा होरिस।
पाँच़ सात छ़ेल्डु पेरेह मांज़ काह ऐक्या छ़ेल्डु पेरेह तांह इंजीनियरिंग बिह टानेन थियेह।
हांऊ तांह सुन्च़ियेन थियोह ऐनोरिह, नुज़ुटदे हुवेस, तेनोरिह तांह सऐब रोह बुआ निकलेस।
पानिह नेबेज़िह देह पिटा-पिट ज़ुटाईयेन थियेह।
हांऊ तांह परेशाने फिरिह देह, होई किह हाल फिरिह देश रोह?
ब्रान्डा केह बेशिह एकह स्यानो तेतेये काह मेईंयेह पुछ़िह देह।
तेते जी आज़ कालिह रोह छ़ेल्डु पेरेह क्योह हुड़दंग टानदेस।
बोडोह पेर काह बिह नालाज़ाईदेस।
तेते बोलोस, छ़ेल्डी आज़ हवा पानिह खराब फिरिस।
मुलुक शिखियुन छ़ेल्डु पेरेह बिह होयो खोटतांह, तेह दुर किह कोन बेज़नो स्यास?
जानेक स्या होरिये ज़ुटोह तांह बोल्देस, तेबिह कियाह आफरोह ओकोल नुदोआंह।
मेरोह छ़ेल्डु बोदिह तांह निशिखुई, तेह बिह खुसिस, किह परमेश्वर रोह नांओ गारदोस। 
आई बिना मोतलोब रोह कामा काह दुर थाकदोस।
आंह तेते जी होईये तांह सऐब काह बोडोह दोलोत साह।
डी.जे तांह बोदिये ज़ोरिये बाज़ाऐन थियोह।
पाऊनोह होरिये आफ-आफरोह कान बुदोस, तेबिह नाच़दे स्या नेछ़ेस।
हांऊ बिह किह टानदी ऐखोह बेशिह थाकिह।
सात बाज़े कांनिया निकलोस।
सऐबे ठुर्राईये किह किह फिरोह कोन? 
हांऊ बिह नाशिह शांतांह कुन तांह आपोस केह लोसियेन थियोह।
रांका ज़ुटाई एकह आयेक लाह गालिह होरिह दियेन थियेह, आई मुटकाना होरिह फारियेन थियेह।
पुरोह माहोल खराब फिरोस।
पुरोह खुसिह दुख केह बोदलियोस, ज़ेत्रेह पुलिसा आऐस। 
आई तेनोर लाह गिनिह नाठेस।
लारोह रोह तेते आओस, आई बोलेन थियोह, पाऊनोह होरिह मेरोह बिह शुनोह।
छ़ेल्डु पेर लाह बोदिह बेदान नाटानेओ। 
आई नाशा टानोह काह तुमोरिह बोच़ेओ आई आफरोह छ़ेल्डु पेर लाह बिह बोच़ाईयो।
ऐकुम बेरे तामोरिह आफुऐ नाशा नाटानतांह, तेह तामोर रोह छ़ेल्डु पेरे बिह ईज़ रोह चुगुल केह नोफोसेस।
बिना रांक रोह बिह जानेक फिरदोस।
आपने आप लाह मांरे नुज़ुर्राईयो
तेह देश रोह बिह बोला फिरेस।
युहं नोऊवोह मांनुशा होर लाह तामोर लाऐ बोलोह-बोलोह बाते शिख्यानो हुवेस।
दोथिह ऊज़िदे सिह परमेश्वर लाह शांनोह च़ाँनोह, तेह पांह ओरिक्या रोह शोक्ला शांनोह च़ाँनोह।
ज़ोमना होई बाते हमेशा सऐब लाऐ बोलेन थाकदिस।
मुलुक मेहगांई फिरेन देखिह, सोह सऐब लाह बोल्दिस, क्योह दयारो आछ़िस? 
क्योह खांऊ ज़ुर्राऊगे?
यांह बाई होरिह गुज़ारा क्योह टानुगे।
तिज़ काह पिछ़ुह बोड-बोडाऐन थाकिह।
आज़ दोथिह काह पिछ़ुह बोड-बोडाऐन थिह।
छ़ेल्डु पेर लाह आफु काछ़े आर्राई देह बोलेन थिह
किज़ु तुमोरिह बेमोतलोब रोह कानिया गारेन सोह।
मेगाई मुटकान काह बिह आगाश नाशेन साह।
शिखियोह नांह तांह मुलुक पोस्तान मांईसोह।
छ़ेल्डी पेरेह तुमोरिह बिह शिखियोह, नांह तांह कियाह खोटसोह।
आमोरिह तांह दहेज बिह देई नोबोलिह।
रिनाऐ बोलोस, च़ुटकाङ थाक, बुढी रोह रुह सेह।
फालतु बात्याऐन थाकदिसे।
आमोरिह तांह मोज़ा काटेया सिह।
तुहं फिकोर नाटाने।
खरा आते होई तांह दयारोए बोलेस।
आज़ छ़ेल्डी रोह जानेक बिह फिरिह देह।
बोदिह सोह निशिखुई देह आई.टी.आई बिह आदबोरो टानिह आई जानेक टानिह बेज़िह।
ससुराल केह मुलुक काम देखिह देह सोह रुवेन थिह।
शोशाई बिह दयारो गोनेन थाकदी थिस।
आफरोह होयो हालोत देखिह देह तेस लाह आपी रोह कोलाङ आओस।
तेसे फोन टानिह आई आफरोह आमां लाह बोलोस, आपी लाह बात्याओ।
आमांऐ फोन आपी लाह देनोस, तेह तेसे बोलोस, तुहं दिमांङ बोल्दिह थिह, आपी। 
होत्रेह तांह मेरोह ओकोल केह खोर बोरिह थियोह।
ऐह हांऊ कियाह खोटुं?
सऐबे गोनेन थाकदेस।
ऐकुम बेरे हांऊ बिह शिखिह हुतांह हांऊ बिह कितांह खोटनो हुदोह।
ऐह हांऊ कियाह खोटु?
बुढी खुसिह देखिह बोलेन थिह, नुवांह मेरोह कान्लाडी, तुहं मोडोरे।
तुहं किन बुढी फिरिह सेह, मेरोह छ़ेल्डी शिखिनो रोह किछ़े ऊम्बुर नाथाकदोस।
ईमरिह बिह किछ़े निबिगरिस।
आफरोह कोलेज रोह पढाई पुरोह टान।
रीनाऐ आफरोह आपी लाह होअ बोलोस।
हांऊ आज़ काऐ शुरु टानसुहं।
सोह सऐब रोह बाते आस्यादिस आई काम बिह खोटदी थिह।
राट सेग शिखियेन थाकदी थिह।
गाटोह दयार काह पिछ़ुह बैंक रोह पेपर बिह पास टानोस।
ऐह सऐबे तेस लाह मुटकान गाश बेशादे थियेह।
शोशाई सेह तांह कादे बोदली थियोह।
ज़ुन कानिया गारे थाकदे थियेह, आज़ सऐबे च़ुटकाङ फिरिह देह।
रीनाऐ आफरोह बोऐना लाह बोलोस, ऐसा शिखियेन थाकोह, निशिखितांह कुने नुपुछ़तोस।
छ़ेल्डी पेर रोह बुआ बिह सुखे थाकेस। 
ज़ेत्रेह छ़ेल्डी पेरे शिखियेस।
आछ़ोह मिलान मांऊवी शिखियुगे आई शिख्याऊगे बिह।
आपरोह आमां-बुआ लाह च़ोर्रालच़िये रुवाईनो काह बोच़्याऊगे।
आई होई निबिसरियो।
आपी दिमांङ बोल्दिस।
होतिन्छ़े कियाह सोह होतिन्छ़े थाकदोसा, यांह काम खोटदोस।
कंप्यूटर रोह नुकरी रोह तांई दोश बोराश पोऐले तिन्छ़े ठुरिह देह।
मांलाह बैंड बॉन सऐब काह बोदिह पोसोन्द साह
तेबिह जनसंपर्क केह मेरोह कोन्या होरिह तेनोर काह नोफरोत टानदे साह।
मेरोह आमां एकह पाम रीडर साह।
सोह डोरनोह ज़ेओस।
सोह दिमांङे केह!
मांलाह पुरानो स्कुल रोह वीडियो गेम होरिह पोसोन्द साह।
तुहं कियाह खेलेन सेह?
मेरोह ज़िन्दगी मुलुक बोलोस
हांऊ मुलुक खुश सुहं। 
किह हांऊ बुआ फिरदो स्या सुहं।
मांलाह एकह रेस्तरां प्रबंधक फिरनोह रोह ज़ुरुरोत साह। 
ज़िह छ़ेकियेनस।
हाई यांह नांह! हांऊ आफरोह मांलिक लाह सेहन टानिह नोबोलेन सुहं।
तेरोह पोसोन्द रोह बैंड कुन स्यास?
हांऊ रातोह तांतोह पिपली काह बेदान टानदो सुहं।
मेरोह नांओ जेकस। 
कियाह तुहं मुगाश एहसान टानसेया?
हांऊ वाल बोलोह नोखोटेन सुहं
तुहं?
हांऊ रातोह काह बेदान टानदो सुहं। 
मांलाह बाशाल रोह दयारो कोलाङ आछ़तोस।
मेईंयेह ईज़ लाह एकह पोलटाङ आज़मांई थियोह
तेबिह ईज़ रोह मोज़ा क्योह थाकदो, पोतांह नुदोह।
कियाह एकह बोलोह ज़ितिनो राट रोह खांऊस?
केयोह वीडियो गेम रोह बारे केह?
कियाह तुहं तेनोर लाह बांदोह सेयाह?
हांऊ खोटदो सुहं
ज़ेत्रेह मांलाह टेम लागदोस। 
तेह मांलाह मांछ़ी पामेह नाशमे लाह बोलोह लागदोस।
तेरोह बारे केह कियाह?
कियाह तुहं ओरिक्या गेत ल्यादोह स्या लाह बिह शुनदो सेयाह?
हांऊ बोलोह खोटेन सुहं
तुहं केयोह सेह?
होई बोलोस किह हांऊ दयारो योगा टानोह पोसोन्द टानदो सुहं।
मांलाह छ़ेल्डु पेर रोह दुकान केह शोपिग टानोस।
कंप्यूटर तकनीक रोह नुकरी रोह तांई करीब दोश बोराश पोऐले होतिन्छ़े ठुरिह थियोह।
कियाह तुहं तिज़ काह पोएले तिन्छ़े नाशिह थियोवा?
एकह बेरे। 
तुहं एकह गोंद आवरण बिह फिक्याई नोबोल्दो सेह। 
याह तुहं गिरफ्तार बिह फिरसे।
होई तांह पागलपन साह।
उम्मीदस किह हांऊ संघीय अदालोत केह काम खोटिह देह बोदिह रुप्या कोमांई बोलसुहं।
हांऊ हिज़ क्लास केह शाबाङ खुडिये नाशसुहं, रुप्या रोह तांईये मुकसिह ज़ुडान मांईयोह।
मुकाछ़े कुने बिह पालतु ज़ानबोरा नुदोह।
कियाह तुहं नाल केह नाशमेहं लाह पोसोन्द टानदो सेयाह।
हांऊ गेत नाल्यादो सुहं।
मांलाह गोरोह होर सिह बेदानस!
हांऊ बिह शिल्प सेह बेदान टानदो सुहं।
यम, हांऊ आंधा फिरनो रोह बारे केह नुसुन्च़िदो सुहं।
एकुम बेरे हांऊ पिलोह शांई नोबोतांह
तेह हांऊ मोरिह नाशसुहं।
मांलाह खुसिस।
मेरोह आमांऐ एकह लोडोह अस्पताल केह नुकरी खोटिह थियोह।
सोह तिन लाह बेदान टानदी थिह।
हांऊ होसो दयारो लाह कोलाङ टानदो सुहं
ज़ेत्रेह तुमोरिह बिह खोटिह बोलसोह
तेह तेनोर रोह मोज़ा काटेयाओ।
दिमांङे हांऊ बोदिह ओकोल स्या सुहं।
हांऊ कंप्यूटर केह काम खोटदो सुहं।
यांह नुवांह। 
तेरोह आछ़नो केतिग मांरेस?
मांलाह एकह सांच़ रोह तांई शार्क ज़ुर्राओ आई होई देखनोह केह बिह ओबोलस।
दिमांङे मुकाछ़े ऐखोह एकह पिशिये साह।
तुहं किन काम खोटदो सेह?
युहं मुलुक कठिनस, आई मुलुक शिखिनो रोह ज़ुरुरोत साह।
हांई यांह नांह, होई दिमांङे योगा टानोह रोह एकह शांरेह तोरिकास।
तुहं वाल हुशार सेह।
तांऊ लाह केयोह पोतांह लागिह किह सोह कुंग फू पांडास?
दिमांङे केह नुवांह, तेबिह मांलाह गोल्फ पोसोन्द साह।
कियाह तुहं एकह दोर्रादो स्याया?
हांऊ बोगान केह आफरोह ब्रोसा ज़ागनो रोह कोश-पिश टानेन सुहं। 
तेबिह होई एकह कठिन बेलास।
एकह बेरे। तुहं एकह गोंद आवरण बिह फिक्याई नोबोल्दो सेह। 
याह तुहं गिरफ्तार बिह फिरसे।
गाटोह डोरनो ज़ेओस।
हांऊ काज़ुऐ निथियोह।
तिन्छ़े बोदिह अपराध नुदोह, तेबिह मुलुक मांनुशा।
आंह, हांऊ काज़ुऐ बिह ईज़ रोह तारिफ टानदो स्या निथियोह।
मेरोह कोन्या होरिये ईज़ लाह मुलुक बेरे खेलिस।
मुकाछ़े एकह बैंगनी स्विमिंग सूट थियोह, तेबिह मेरोह त्रोन कुकुरा होरिये ईज़ लाह च़ाबिह देह।
बोडोह कुकुरा केयोह थाकदेस।
मांलाह होई पोसोन्द आछ़ेस, तुहं होज़ लाह केतिग बेरे च़ाल्यादो सेह?
यांह मांलाह होई बाते शुनिह देह दुख आछ़ेनस, किह तुहं मेहसुस टानदो सेह।
बेहतर। आंह, मांलाह लाह होयो ज़ानोह आछ़तोस, किह बोदिह बाग मांनुशा टानदे साह।
मुकाछ़े ऐह पुरोह आस्तीन साह।
मेरोह पोसोन्द मेरो कुकुरस, सोह मांलाह बेदान टानदोस।
मांलाह पोतास, किह मांलाह नौसेना काह छ़ुटी काह पिछ़ुह कियाह शोकस।
तुमोरिह केयोह खेलदे सोह? 
हांऊ तांह बुरिह तोराऐ शांदुई सुहं।
हांऊ पोएले रोह कानून सुहं, होज़ रोह तांई हांऊ मुलुक शिखिदो सुहं।
डाल, तुहं केनोह सेह? 
तुहं ज़ियुदो थाकमे रोह तांई किह खोटदो सेह।
किज़ु नुवांह? 
कियाह तांऊ लाह होयो ज़ानोह आछ़ेना किह तेनोरिह हांसिसा?
हांऊ होज़ लाह नाखांऐन सुहं, आफरोह डेह लाह शांनोह रोह कोश-पिश टानेन सुहं।
हांऊ पारे फुटबॉल खेलमेहं नाशेन सुहं।
हांऊ शांऐन सुहं
बोडोह फिरिस, ड्राइंग टानिह थियोह?
पिशिह होर रोह बारे केह कियाह?
हांऊ नाज़ानदो सुहं
तेबिह तुहं दोर्रादो सेह, आई होई तेरोह जीपीएस लाह ट्रैक टानदोस।
युहं मोज़ा रोहस। 
कियाह तुहं मांलाह रुप्या देनमे च़ाँई सेयाह?
हाई यांह नांह हांऊ महान सुहं, आई तुहं?
हाई यांह नांह तुहं केनोह सेह?
नमस्ते हांऊ महान सुहं ऐखोह गाटोह होमवर्क पूरोह टानेन सुहं, तुहं केनोह सेह!
कियाह तेरोह च़िगज़ा होरिह हुदोवां?
मुकाछ़े ऐखोह ऐकेस, सोह मेरोह एकह पोटोग छ़ेल्डु साह।
मेरोह नुकरी हाथ काह निकलिह नुदोह।
तुहं आज़ सेग कियाह खोटेन थियोह।
आयेक होफ्ता केह हांऊ छ़ेल्डु पेर लाह शिख्यासुहं।
हांऊ एकह मोठोह दांत सुहं
तेह हांऊ कैंडी लाह बेदान टानदो सुहं।
तुहं क्योह रुह स्या कैंडी बिकिनदो सेह?
आंह होई मेरोह पोसोन्द रोह गेत साह।
आच्छ़ा कियाह तुहं स्कुल नाशिया?
दिमांङे हांऊ नुवांह। 
तुहं कियाह खोटेन सेह।
तुहं मोज़ा काटेयामे लाह कियाह खोटदो सेह?
हांऊ मोटर साईकिल च़ोल्यादो सुहं, तेज़!
हांऊ बिशोह त्रोन बोराश केह हांऊ ठिक फिरिह देह आई मांलाह।
जिन्दगी रोह मोज़ा काटेयामे लाह फेसला टानिह थियोह।
युहं दिमांङे कठिन साह, हांऊ आफरोह छ़ेल्डी लाह बोदिह नाशांदो सुहं।
मुलुक बोलोह, स्नातक रोह पढाई फिरेन साह।
हांऊ खुसिये सुहं। आई देश संगीत।
तांऊ लाह कियाह खोटनो पोसोन्द साह?
ठीकस, मेरोह सऐब काह बोलोह कोन्यास एकह डोखरो केह थाकदोस। 
होज़ रोह तांई हांऊ तिन लाह शांई बोल्दो सुहं।
नुवांह, तेनोरिह बोच़नो रोह कोश पिश टानेन साह, होज़ रोह तांई पोएले काऐ तय टानिह ज़ागिस।
हांऊ मुलुक बोलोह सुहं।
मेरोह आमां ईन्छ़े आफरोह बात गाश साह।
हांऊ होफ्त रोह ओन्त केह संगीत नाशनो रोह कोश-पिश टानदो सुहं। 
किह तुमोरिह क्योह पोसोन्द टानदे सोह।
बिशादिनो ज़ेओ मांलाह हिमांद आखांह काह डोरनो आछ़तोस।
हाई यांह नांह हांऊ महान सुहं। 
ऐखोह ऐक्या गृहणियां छ़ेकेन सुहं, किह तुमोरिह केनेह सोह।
हांऊ ठीक सुहं। 
हांऊ ऐखोह लेखन टानिस।
कियाह तुहं एकह ज़ियुदोह रोह तांई चेमांदो सेयाह।
एकहशोक रोह रुह केह मेरोह बुआ रोह एकह बैंक केह केरियर थियोह।
हांऊ च़ाँऐन सुहं, मेरोह देने मांलाह मुलुक पिशिह होरिह नेदेई देह, मुकाछ़े ऐखोह ऐकेस।
एकह कलाकार रोह रुह केह आंह मांलाह तिज़ काह नोसियोत पोरिह देह।
होईये तांऊ सिह बोलोह बाते बात्याई देह खुसिये थिह।
हालांकि होई बाऐ च़ोल्याऐन थियोह। 
मांलाह बिल बोर्रानोह काह नोफरोत साह।
तेरोह बारे केह केयोह? 
सोह तिन्छ़े साह, तुहं केनोह सेह?
शास्त्रीय, जैज, लोक, एकह लोडोह ज़ेओ देश आई मेरोह बाई मांलाह रैप सेह एकेह वर्तमान आनमे लाह कोश-पिश टानेन साह।
होज़ रोह तांई ईज़ लाह आनोह काह पिछ़ुह तांऊ काछ़े आपरोह पेरे नुदोह?
यांह केयोह च़ोलेनस?
कियाह तेरोह पेरेह एकह आयेक लाह बाते बात्यादो साह?
ठीकस, तुहं मांलाह कोलाङ टानिह निबोले।
मुकाछ़े ज़िलिमिली गुलाबी टिखोह बाल साह।
शानिवार रोह दयारोह केयोह?
मांलाह आफरोह कुकुरा सिह दोर्रानो मुलुक पोसोन्द साह।
हांऊ राट रोह खांऊ ज़ुर्रानो रोह तेयारी टानेन सुहं।
नुवांह, नुवांह हांऊ नुवांह। 
हांऊ तेनोर लाह सेहन टानिह नोबोल सुहं।
कोन्या काज़ु-काज़ु पेरेह रोह मुकाबला केह पेरेह रोह गान फिरदो बिहस।
हांऊ त्रोन रोह सऐब काह पुरानो सुहं। 
आंह होई सकल ज़ेओ ज़ानोह आछ़तोस।
हांऊ आछ़तो स्या दयारो केह एकह नुकरी लोरिनो रोह कोश-पिश टानेन सुहं।
होई ठाट रोह बाते नुवांह, बल्कि हांऊ तेल बिकिनदो सुहं।
सांप रोह तेल। 
होई किट्सची उत्पाद साह।
तेरोह पोसोन्द रोह कियाह थियोह? 
यांह तुहं आज़ केनोह सेह?
कियाह तुहं एकह ज़ियुदो यांह एकह शोंक रोह तांई चेमांदो सेयाह।
होई मेरोह ज़िन्दगिस।
मांलाह संस्कृति पोसोन्द साह।
होई एकह मोज़ा रोह काम ज़ानोह आछ़ेन साह।
हांऊ एकह व्यवसाय रोह खास सुहं। 
तेबिह पार्ट टाइम जॉब हेल्लो साह, हांऊ आकर्षक फिरिह सुहं।
तेरोह सोप्तांह रोह दयारो केयोह थियोह?
मांलाह पोएले आफुलांह साबित टानोह रोह ज़ुरुरोत साह।
होअ ऐह काम बोन्द टानोह, मेरोह आफरोह गोर नुदोह।
होई बोलोस, कम सेह कम सऐब कुछ़ नोऊवोस।
सुस्त लय केह नुवांह। 
देश बोलोस, तेबिह मेरोह पोसोन्द मेटालिका साह, ईज़ रोह गोरको धातुस।
होई बोलोस! हांऊ ऐह बेक्री केह काम खोटदो सुहं, तुहं किन थाकदो सेह?
हांऊ ऐखोह ऊनिश बोराश रोह सुहं। 
आई आमोर रोह कोलेज रोह बेसबोल टीम ज़ुर्राई देह।
काश हांऊ साइकिल च़ाल्याई बोल्तांह, तेबिह मुलुक नाशा टानदोस।
मांलाह पोदवी शोठानो रोह ज़ुरुरोत साह।
तेनोर काछ़े एकह बोलोह काद साह।
हाऊ बोलोह लोराई केह विश्वास टानदो सुहं।
मेईंयेह देशिया रोह बाते नुशुनी देह
किज़ु बोल्तांह हांऊ हाई स्कुल केह थियोह।
तुहं हिस्सा शांओ? 
कुकुरा रोह बाशनोऐ काम साह।
होई मेरोह पोसोन्द रोह रोङग रोह गान मुलुक बेरे मुलुक गरास।
बकवास, तुहं सिह हांऊ अयेके रुह स्या सिह। 
कास रुह केह तंह मेरोह पुज़ारी रोह शोवारी।
किछ़ेह ठाटे नाटानेयो। 
मांनुशा लाह दिमांङे आफरोह पोडोसी सेह बेदान टानोह शिखिनो रोह ज़ुरुरोत साह।
यांह, तुहं आज़ केनोह सेह?
हांऊ ज़ानबोरा लाह बेदान टानदो सुहं।
मांलाह गोरोह पोसोन्द साह।
एकह बोलोह राट रोह खांऊ!
तुहं केयोह रुह स्या किश्ती होर केह कप्तान रोह काम खोटदो सेह?
हांऊ पुछ़ेन सुहं, किह ज़ेत्रेह हांऊ भाषा शिखिसुहं तेह सोह मुकाऐ फिरेस।
हांऊ एकह व्यवसाय प्रमुख सुहं। 
तेबिह एकह अंशकालिक नुकरी साह।
तुहं मेरोह तांई कियाह खोटमे नाशेन सेह
हांऊ आफरोह बीऐ रोह डिगरी मांगनो रोह कोश-पिश टानेन सुहं।
तुहं केयोह शुनमे पोसोन्द टानदो सेह?
तांऊ लाह तेनोर सिह एकेह जोगिन टानमे नाशनोह च़ाँनोह।
वाल बोलोस, आंह सोह मिस अमेरिका थिह।
मांलाह बिशादिनो आ़छ़ेन साह। 
किह तिनिये मुकसिह मेरोह रुप्या रोह तेईंयेह जानेक टानिह थियोह।
हांई आमतोर गाश आफरोह कुकुर लाह आफुसिये एकेह निदोह सुहं।
कियाह तुहं मुकसिह होटोल केह नाशमे च़ाँसेयांह?
होई वाल शांरेस। 
बिशोह दुई मेरोह किस्मोत स्या अंक साह।
बोलोह दयारो, मांलाह आशास किह ईन्छ़े दियुस साह आई तुहं ईन्छ़े सिह।
मांलाह दिमांङे दोथिह सिह ब्याल योगा टानोह रोह ज़ुरुरोत साह।
हांऊ आमतोर गाश किने बिह नोनठदो सुहं।
मांलाह हिमांद रोह दयारो पोसोन्द साह, केयोह बिह हुवेस।
तांऊ लाह कियाह खोटमे लाह हांऊ सहायता टानु?
ऑस्ट्रेलिया एकह शांरे ज़ागास, होज़ रोह तांई मुकाछ़े साह।
सोह शांरोस, मेरोह आमां-बुआ सेवा काह रिटेर फिरिह देह।
तुहं किन नाशेन सेह? 
कियाह तुहं मुशुर सेयाह?
मेरोह आमांऐ एल्विस लाह देखिह देह
तेबिह हांऊ काज़ुऐ बिह एकह मुशुर मांनुश लाह नोरोईदी थिह। 
कियाह तुहं आफरोह छ़ेल्डु पेर लाग शिखियादो सेयाह?
आंह सऐब काह बोडोह ज़ानोह आछ़ेनस! 
मेरोह देन मेरोह तांई खांऊ ज़ुर्रादिस, आई सात बोराश सेह आम्बिह एकेह थाकिह देह।
युहं बोलोह बातेस 
तेईंयेह सियने होर लाह काज़ुऐ बिह नोशोठाई।
कियाह तेईंयेह किह रचना होरिह चेमाईया।
मेरोह आफरोह प्रेमिका सिह मांरे रिश्तास।
हांऊ फाईनेंस केह आफरोह बीऐ टानोह रोह कोश पिश टानेन सुहं।
किया तुहं ईमरिह बिह पिज्जा हट पार्ट टाइम केह स्कूल रोह काम केह आफरोहे कंपनी रोह मालिक नुवांया हैं?
तुहं मांलाह बेदान टानदो सेयाह!
मांलाह खुसिस किह तेरोह ओकोल ईमरिह बिह बोलोह काम खोटेन साह।
कियाह तुहं काम खोटेन सेयाह?
तुहं किन सेह, स्टेशन किन सेह। 
तेरोह अवकाश गृह किनस?
हांऊ बोस केह नोनठेन सुहं!
आंह, हांऊ दुईये सिह मुलुक बेदान टानदो सुहं, हांऊ होई बोलिह नोबोलु।
मेरोह कान्लाडु लाह शांरे तांतोह कुकुर मुलुक पोसोन्द साह।
हांऊ बिह मेटालिका काह बेदान टानदो सुहं।
मांलाह च़मडा लाईमेहं लाह मोज़ा आछ़तोस।
मांलाह पोतांह नुदोह किह हाहा कियाह थाकदो कोन।
मेरोह करियर नोऊवोह यॉर्क फाइनेंशियल केह आधारित साह।
युहं मांलाह जापानी शिखिमे लाह सहायाता टानदिस।
आंह हांऊ होस लाह बेदान टानदो सुहं, हांऊ एकह ज़ुस बार बिह शुरु टानेन सुहं।
तुहं मुकाह केयोह रुह स्या गेत शुन्मेहं च़ाँई सेह।
मांलाह बोलोस, काले एकह कोन्यास रोह ज़ानेक रोह तांई जानेक रोह केक ज़ुर्रानोह।
तेबिह मांलाह दुखस, किह आमोरिह पांच़ मांनुशा होर लाह बोच़्याई नोबोली।
आंह होई एकह होटोल साह।
तुहं गोरे कियाह खोटदो सेह?
मोसोम होई गोमां शांरेस।
मेरोह आमां आज़ कैनवस बाऐ सोलोक गाश साह। 
तामोर लाह हासले पार्टी टानोह रोह ज़ुरुरोत साह।
ईमरिह बिह पिज्जा हट केह स्कुल रोह काम केह किछ़ेह पार्ट टाइम नुदोस।
कियाह तांऊ लाह फ्री पिज्जा नोपोरदोआ, तेबिह मांलाह बोलोह डील पोरदोह साह।
तुहं मांलाह बोलेन थियोह!
होज़ रोह तांई मांलाह तिन काह छ़ुटिह मांगनो फिरिह। ठीक स्याह।
ईज़ रोह मोदोते मेईंयेह गाटोह पाउंड बोयाई नुदोह।
मांलाह होयो ज़ानोह आछ़ेनस,किह ज़ेओ मांणुशा थाकिह बोल्देस, किह तेनोरिह केयोह बिन्यादेस।
हांऊ एकह पूर्णकालिक छात्र सुहं। 
आई हांऊ दयारो मुलुक कोन्या होर सिह रिटदो सुहं।
मेरोह पोसोन्द रोह च़िज़ा काज़ुऐ बिह मेरह पेरे सेह नोनठदोस।
वाह! कियाह तांऊ काछ़े किह पालतु ज़ानबोर स्याह?
सूक्ष्म जीव विज्ञान बोलोह लागदोस।
मांछ़ी पामेह लाह बिह मोज़ा आछ़तोस।
मांलाह मांछ़ी काह बेदान साह! आंह, पश्चिम घाटी काह ईज़ रोह ब्रेड साह।
होई कुनस, हांऊ ऐह फिकोर टानेन सुहं, lol बोलोस।
एकह आग अलार्म बस मेरोह बिलडिग केह घुसान माईदे
हालाकि बोलोस, मेरोह देन एकह हांकी शोकिन साह।
तेह आमोर रोह छ़ेल्डु पेरेस। 
ज़िन्दगी रोह मोतलोब कियास?
होई कठिन हुनोह च़ाँनोह, तुहं काज़ु-काज़ु।
मांलाह काद शुनोह आछ़तोस। 
तेनोरिह बोल्देस किह मिठोह केक खांओ।
होई खोटदोस, तेबिह होई मांलाह गोरे काह मुलुक दुर ज़ागदोस।
आमोरिह एकेह संगीत समारोह केह नाशनो पोसोन्द टानदे सिह, होसो देन मांनुश लाह आमोरिह पोसोन्द टानदे सिह।
हांऊ दुई बिघा केह फिल्म ज़ुर्राई बोलसुहं।
सोह खोटदोस, मुश्किल पार्टी, ज़ेओ हांऊ अटलांटा क्लब रोह दिश्य केह खोटदो सुहं। 
वांह, होई मुलुकस।
कियाह तुहं आफरोह दयारो केह किह आयेक बिह खोटदो सेयाह? 
होई डोरनो ज़ेओ हुवेस ज़िन तुहं साह?
नुवांह, तेबिह मांलाह एकह बोलोह सोदा नोपोरिह देह।
होई एकह बोलोह शुरुवात साह, आंह होई साह।
हांऊ आशा टानेन सुहं किह तेनोर काछ़े एकह फ्रैट पार्टी साह। 
हासल तांऊ काछ़े केतिग साह।
कियाह तेरोह शौक हुदोवां?
हांऊ ईज़ रोह खलाफ सुहं। 
मांलाह गोरे मुलुक कताबा शिखिनो बोलोह लागदोस।
ज़ानबोरा सिह यात्रा टानमे लाह हांऊ ireland यांह puerto rico गाश नाशनो पोसोन्द टानसुहं।
हांऊ alabama केह थाकदो सुहं, तेरोह बारे केह बोल?	
इटालियन ठीकस, हांऊ जापानी पोसोन्द टानदो सुहं। 
तेस रोह नांओ बेलास
हांऊ तेसे बेदान टानदो सुहं।
आमोर काछ़े सऐब रुह स्या च़िज़ाह साह।
आज़ तुहं केनोह सेह? 
सोह मांलाह नोडोराऐस।
कियाह तांऊ काछ़े नुकरी हुदोवां, हांऊ एकह बोटोन फैक्ट्री केह काम खोटदो सुहं।
हांऊ फोह सिह मांछ़ी रोह शिकार टानदो सुहं।
बोदिह बाग हांऊऐ खोटदो सुहं, तेबिह ऐक्या कोन्या होर रोह तांई बिह दयारो बोलोह थाकदोस।
मेरोह पिशिह जैस्पर दिमांङे ज़ानबोरा सिह निमिलान मांईदोस।
ऐखले आई च़ुटकाङ सिह सुख ज़ेओ ज़ानोह आछ़तोस।
कियाह तुहं काम खोटदो सेयाह?
हांऊ महान सुहं, हांऊ बिह आफरोह टोबोर केह च़ार स्या छ़ेल्डु सुहं।
मांलाह शिखिनो बोलोह लागदोस। 
तेरोह बारे केह कियाह?
मांलाह दिमांङे ऊम्मिद साह किह तेनोर काछ़े हासले एकह फ्रैट पार्टी फिरेस।
हांऊ मुलुक मोज़ा काटेयादो सुहं, हांऊ ईज़ लाह मुलुक किस्मोते बेठिह नोबोलु।
पार्टी रोह तांईये इस्तेमाल टानिह।
ईन्छ़े रोसोई ऐखोह लोडोस। 
होज़ रोह तांई हांऊ शांऐन सुहं।
होई दिमांङ साह। 
ओह, कियाह तुहं ब्रंच रोह तांई आछ़मे च़ाँसेयाह?
मुलुक बोलोह, तेबिह मिठोस।
कुने नुदोह हांऊ बाऐ निकली देह आई सोमोन्द्राङ गाश नाशनोह हुवेस।
हांऊ दोथिह च़ार बाज़े बातिह ऊज़िदो सुहं, आई मृत अंत नुकरी केह नाशनो स्यास।
कुने बिह पालतु ज़ानबोर नुदोह, मेरोह पुशां लाह बोदिह बाग ज़ानबोर काह एलर्जी साह।
तेबिह मेरोह बान्ज़ी काछ़े एकह कुकुर साह।
दिमांङस, मेरोह च़ार छ़ेल्डी पेर काह किछे च़ोरिह नांई।
तेरोह नांओ गुलाबी फ्लोयड सयाह।
एकह हीरा रोह मुन्दी शोह नाशिह काह पिछ़ुह तेसे मांलाह बिशादिनो बेज़िह देह।
बल्कि मेईंयेह तेस लाह बिशादिनो बेज़िह।
ऐखोह गोरे हांऊ मेरोह कालोह प्रयोगशाला सेह खेलेन सुहं।
मांलाह वाल बोलोह ज़ानोह आछ़तोस। 
तांऊ लाह मुलुक संभावना साह।
हांऊ आफरोह फुटबॉल लाह ईमरिह सेग बिह कासे लाऐ खेलमे नेदोसुहं।
मेरोह कोन्या होर रोह ज़िन्दगी सिह एकह शुभकामना दियेन सुहं।
मेईंयेह आफरोह पुरानो हिस्पैनिक गेम लाह कास लाह तांह बिकनी बेज़िह देह।
मांलाह एकह नोऊवोह पोरिह देह।
बोराश रोह ओन्त काह पोएले एकह बातेस, ज़िज़ केह किछ़े खास नांई।
सोह डोरनो ज़ेओस। 
कियाह तांऊ लाह शौक साह?
मांलाह पोतामह नुहुवेस। 
एथलीट केक सिह कैंडी नाखादे कोन।
बाल्कि मांलाह बिह पेंटिंग पोसोन्द साह। 
होज़ रोह तांई ऐकुम बेरे सोमोन्द्राङ काछ़े।
होई मोज़ा रोहस। 
बोदिह नोपोरदोस।
हांई यांह नांह तुहं आज़ केतिग महान सेह?
तांऊ लाह डाल? 
आज़ तुहं केनोह सेह?
हांऊ तिन्छ़े मुलुक तांतोह सुहं
ज़ेओ किह इलेक्ट्रॉनिक संगीत शुनोह तांऊ लाह पोसोन्द साह?
आंह, आंह पोसोन्द रोह एनएफएल टीम? 
मेरोह पैकर्स साह।
हाई यांह नांह हांऊ बोलोह सुहं। 
आई तुहं? 
अहंकार होई एकह केह पाक्कास, आंह डाल!
हांऊ सेंकना सेह बेदान टानदो सुहं, व्यंजन होरिह आई पाक युक्ति होर रोह बारे केह बाते बात्यामे च़ाँई?  
डाल! सोह मुलुक बोलोह थियोह।
बस ग्रेड स्कूल के छात्रों के लिए मेरी कला वर्ग के माध्यम से मिला है।
हांऊ गाटोह मशरुम ravioli फिरमे लाह बेहस टानेन सुहं 
तेरोह तांई बोलोस, आई तेरोह पालुत ज़ानबोरा रोह तांईये।
नुवांह, एकह पालतु ज़ानबोरा सिह ड्राइव टानोह रोह ईज़ाज़ोत नुदोस।
हांई यांह नांह, तुहं आफरोह नुकरी रोह तांई कियाह खोटदो सेह?
नुवांह, हांऊ ऐखोह काम नोखोटदो सुहं। 
तुहं आज़ केयोह खोटेन सेह।
होई दिमांङस, हांऊ एकह सुपर फास्ट स्पोर्ट्स कार च़ाल्यादो सुहं
आई सोह मांलाह काज़ुऐ नाशांदिस।
मांलाह होयो ज़ानोह आछ़ेनस किह तुहं दिमांङ सेह।
तिज़ लाह शुकेयामे रोह तांई मुलुक बाल साह।
हांऊ सोर शांमेह लाह नाशमे च़ाँई सुहं।
तेरोह पोसोन्द रोह रोङग कुन स्यास?
डाल ! आज़ तुहं केनोह सेह?
हांऊ ऐह होसोवे बैंक होर केह काम खोटेन सुहं।
हांऊ ठीक सुहं। 
दिमांङे आज़ राट लाह एकह पेंग च़ाँई।
हांऊ दियुसे बोन्द थियोह आई तुहं?
हांऊ ऐखोह आदोह दयार काम खोटदो सुहं, ज़ुन बैंक केह बोलोह काम खोटदोस।
हांऊ मुलुक काम खोटदो सुहं, हांऊ एकह शाकाहारी बिह सुहं, आई डोरनोह ज़ेओ।
हांऊ आछ़तो स्या दयारो केह एकह विज्ञान प्रयोगशाला केह थाकदो सुहं, आई तुहं।
डाल, हांऊ बिह , तुहं ज़ियुमेह रोह तांई कियाह खोटदो सेह?
एकह बोलोह सऐब दिमांङ केह तेबिह नृत्य संगीत रोह एकह मुलुक सिह आई बिह।
केक! हारे रोह तांईस, मांलाह कोफी देह।
तुहं केयोह खोटेन सेह? 
मांलाह होयो ज़ानोह आछ़ेन किह होई हासले खोतोम फिरेन साह।
आंह हांऊ तांऊ काह सेहमोत सुहं।
हांऊ एकह त्रोवाल ज़िलडिह बोलसुहं।
हासले किश्ती लाह नोऊवोह दोरती गाश नियुगे।
मांलाह होयो ज़ानोह आछ़ेनस किह डोरनो ज़ेओस।
तेरोह पोसोन्द रोह रोङग कुन स्यास? 
मांलाह नीला रोङग पोसोन्द साह।
डाल! आज़ तुहं केनोह सेह? 
मांलाह तेरोह बारे केह गाटोह तांह बोल।
डाल! 
मेईंयेह ईमरिह –ईमरिह खांऊ ज़ुर्राई छ़ेकिह देह।
चैट टानमे च़ाँई सेयाह? 
हांऊ ईमरिह बिह हाई स्कुल केह शिखिदो सुहं।
मांलाह जीव विज्ञान केह डी पोरिह देह।
होसो मांलाह कितांह देह। 
होई दिमांङस।
तांऊ काछ़े गोरु हुदोवाह?
होई दिमांङे बोलोस।
कियाह तांऊ काछ़े मांसाऊ हुदोवा?
हांऊ स्वास्थ्य रोह कोरच़ाते सीमित टानोह रोह कोश-पिश टानेन सुहं।
हांऊ मुलुक काम खोटदो सुहं।
तुहं कियाह खोटदो सेह?
ऐखोह कार्यालय रोह काम साह, तेबिह होई मुलुक बोरिङस।
बैंड एक दिशा मेरोह पोसोन्द रोहस। 
आई हांऊ कास रोह तांई काम खोटदो सुहं।
कियाह तांऊ काछ़े किह पोसोन्द रोह खेलनो स्या हुदोवा? 
शुक्रिया मांलाह जुरुरोत फिरदोस।
हांऊ मोत रोह कनारे गाश थाकदो सुहं। 
कियाह तुहं मोदोत टानसेयाह?
कियाह तांऊ लाह फिल्म होरिह पोसोन्दा।
तुमोरिह केनेह सोह? 
हांऊ नोऊवोह तोकनीक रोह बारे केह शिखिनो पोसोन्द टानदो सुहं।
मांलाह कियाह टानोह पोसोन्द साह। 
हांऊ प्रकृति रोह सेर टानोह पोसोन्द टानदो सुहं।
मेईंयेह आफरोह कुकुर यांह पिशिह होर रोह बाल होर लाह बेगनी रोङग टानोह रोह बारे केह सुन्च़ियेन सुहं।
होई मुलुक काम रोह गान ज़ानोह आछ़तोस।
एकुम बेरे तेनोरिह पार्क लाह जोडामे आई च़ाल्यामे रोह तांई शुनिह बोल साह।
होतिग ठंडा! देमांह ठीक मांलाह नाशनो स्यास, तेरोह दयार शुभ हुवोह च़ाँई।
मांलाह ईज़ रोह पिछ़ाऐ रोह कोथा होर लाह ज़ानमे लाह बोलोह ज़ानोह आछ़ेनस।
होई एकह शांरोह नांओस। 
तुहं एकह शौक रोह तांई कियाह खोटदो सेह?
आंह मांलाह ज़ानोह आछ़ेनस किह मांलाह कार्यालय रोह पुशां मांनुश सेह बेदान फिरिस।
मांलाह संग्रहाल होर रोह यात्रा टानोह पोसोन्द साह।
हांऊ इंस्टाग्राम केह सुहं।
मांलाह आफरोह यात्रा होर लाह पोस्ट टानोह पोसोन्द साह।
तिन काछ़े बिशोह दोश ट्राफी होरिह साह।
हांऊ शर्त बेज़ेन सुहं, तुहं मांलाह ईज़ रोह बारे केह मांलाह बोल?
कियाह तुहं एकह होलडो रोह बात केह खोराह स्याह?
ऐखोह कार्यालय रोह कामस, तेबिह होई एकह मुलुक साह।
आंह दिमांङस, हांऊ एकह चेमानोह रोह काम सऐब काह बोलोह खोटदो सुहं।
ज़िह मांलाह कुने कोलेज़ काह नोपोरदोस।
एकह बैंक टेलर एकह बोलोह काम साह।
यांह तुमोर काछ़े कुकुरा हुदोवा? 
मेरोह पग लाह कॉर्की बोल्दे साह।
आंह आमोरिह ny केह किह कियाह ज़ुटमेह रोह तांई नाशिह बोल्सिह।
होई ठीक ब्रेसिज़ रोह गान साह?
हांऊ सनसेट पोसोन्द टानदो सुहं, खांऊ ज़ुर्रानोह मेरोह शोंक साह।
आंह काह आंह बोलिह नाशिह!
हांऊ तेनोर लाह नोऊवोह काम खोटमे रोह तांई शोठाई नशसुहं।
हांऊ शांऐन सुहं, मांलाह तोरोकी पोसोन्द साह।
एकह दयार तुहं अरेंजिना केह आछ़मे रोह तांई मुलुक साऊकार फिरसे, आई एम्पैनडास टानसे। 
एकुम बेरेह तुहं मेरोह पिठ लाह खोरज़ाता, तेह दिमांङे हांऊ।
हांऊ शर्त बेज़ेन सुहं, किह तुहं मुलुक कोफी ज़ुटदो सेह।
ज़िह ऐह तुहं तिन्छ़े काम खोटदो सेह।
मेईंयेह आफरोह वज़न कम टानिस।
तुहं मोज़ा रोह तांई कियाह खोटदो सेह?
हांऊ मुलुक ज़ानोह रोह ईछ़ा ज़ागदो सुहं। 
होज़ रोह तांई मुलुक मेनोत टानदो सुहं।
सार्वजनिक परिवहन मांलाह पागल टानदोस।
मांलाह मुलुक ङार आछ़तोस। 
होई मांलाह मुलुक सुख देंदोंस।
हांऊ मुलुक बोलोह खोटेन सुहं, पुछ़मे रोह तांई शुक्रिया।
तेरोह बारे केह कियाह?
तेरोह बुआ ज़ेल केह किज़ुस?
हांऊ कानून केह मेरोह डिग्री मांगेन सुहं।
मेईंयेह दिमांङे गोप्पे नुशुनिह देह।
यकीन साह किह होई साह, आज़ तुहं केनोह सेह?
हांऊ शर्त बेज़ेन सुहं, किह तुहं एकह पुशां रोह तांई एकह रुह स्यास।
हांऊ होज़ केह सेहमोत निफरसुहं। 
एकह बैंक टेलर एकह बोलोह काम खोटदो साह।
आंह होई बिल होर रोह बुक्तान टानदोस।
ज़ेत्रेह हांऊ काम नोखोटदो सुहं।
हांऊ बास्केट बोल खेलदो सुहं। 
तेह तुहं मोज़ा रोह तांईंयेह कियाह खोटदो सेह।
तांऊ लाह गाटोह शाग होरिह लोईनो च़ाँनोह।
होतिन्छ़े मांछ़ी पांतांह केयोह हुवेस?
तुहं केयोह रुह स्या खेल खेलेन थियोह?
क्लास होर केह खोटिह आई आज़ राट कोन्या होर सिह बाऐ नाशनो रोह योजना ज़ुर्राऐन सुहं।
तुमोरिह? 
हांऊ एकह पिशिह रोह गान सुहं, सऐब केह साह rapper यांह gotti
हांऊ पुछ़ेन सुहं, रोह तांईये बोलोह शुक्रिया।
डाल! तुहं केनोह सेह? 
मेरोह नांओ लिली साह।
हांऊ दुनिया रोह सऐब काह बोलोह विश्वकोश बिक्री विदेशी फिरमेंह च़ाँई सुहं।
हांऊ दयारो पासता खांसुहं। 
आई चिकान काह बेदन बिह टानिह बोल्सुहं।
आज़ रोह होई शांरे दयार केह तेरोह योजना कियास?
तिन्छ़े निज़ बोलोह आछ़तोस, तेबिह मांलाह मुलुक शिखिनो स्यास।
कियाह खेलनो स्यास? 
मुकाछ़े खेलमे लाह बेला नुदोह।
हांऊ एकह बैंड केह गेत ल्यादो स्या सुहं। 
आंह हांऊ शांऐन सुहं।
ठीकस, होई पेरेह सेह थाकमे रोह तांई बोलोस।
तुहं जि़ह बिह खोटिह बोल्सेह, तेस रोह नेराङ थाके।
मांलाह तेयार कताबा पोसोन्द साह, तेबिह ऐखोह सोह चेवी ट्रक होर रोह बारे केह साह।
हांऊ राट रोह तांईये सुशी रोह गोरे नाशनो रोह योजना ज़ुर्राऐन सुहं।
हांऊ ऐस लाह बेदान टानदो सुहं।
मुकाछ़े दुई पिशिह, ऐलिस सिह डायलन साह।   
मांलाह पुरोह आशास किह तुहं हासले बोलोह फिरसे।
हांऊ बोलह सुहं
आज़ स्कुल काह शादुई देह।
तुहं केनोह सेह?
ज़ेत्रेह हांऊ काम नोखोटदो सुहं, तेत्रेह हांऊ बास्केट बॉल खेलदो सुहं।
तेह तुहं मोज़ा रोह तांई कियाह खोटदो सेह।
हांऊ बागिच़ा केह आराम टानदो सुहं, तिन्छ़े मांलाह सुख आछ़तोस।
मांलाह होयो ज़ानोह आछ़तोस, किह ऐखोह सोप्ताह छ़ेकिदो स्यास।
तुहं होई बोलोह दयारो रोह तेईंयेह कियाह खोटेन सेह?
तुहं ऐखोह ईज़ लाह आई बोदिह ज़ुर्राई बोल्सेह।
मांलाह होज़ काह नोफरोत साह। 
होयो बिह फिरिह बोलेस
किज़ु बोल्तांह हांऊ तिन्छ़े काऐ सुहं।
हांऊ लसग्ना काह बेदान टानदो सुहं।
आज़ तुहं केनोह सेह, मेरोह नांओ पांच़ छ़ेल्डु पेर सिह सुसान साह।
नांह तांह दुबारा तांऊ काछ़े होज़ लाह ज़ागमे रोह तांई ज़ागा हुनोह च़ाँनोह।
मांलाह आजाद थाकनो पोसोन्द साह।
मेरोह छ़ेल्डु तेरान मांईदो स्या टीम केह साह।
तेनोरिये गाटोह टोफिह होरिह बिह देई देह।
तुहं केतिग बोराश रोह साह?
हांऊ आफरोह ब्लोग रोह तांई चेमांदो सुहं।
आमां होर रोह तांईये होई एकह ज़िन्दगी रोह बारे केह ब्लोग साह।
हांऊ टैको घंटी केह एकह प्रबंधक सुहं।
हालाकि होई बोलोऐ बुक्तान टानिह नोबोलेस।
मांलाह बोल्नोस किह तामोरिह काज़ु बेठिह नोबोलसिह।
हांऊ एकह औपचारिक हालात केह सुहं।
हांऊ कैली काह सुहं, तुहं केनोह सेह?
ईमरिह नुदोह, कियाह तांऊ काछ़े पालतु ज़ानबोर हुदोवां।
पालतु ज़ानबोरा होर लाह विल रोह तांईये ज़िन्दगी रोह गुणवत्ता केह सुधार टानोह च़ाँनोह।
मेईंऎह ईज़ गाश एकह कताब शिखिदे।
तुहं दयारोह केतिग बोट काटदो सेह।
तुहं मुलुक मेनोत टानेन सेह।
हांऊ हमेशा सेना केह खांऊ केह मांसाऊ खांदोह सुहं।
मांलाह होई पोसोन्द निथियोह।
तेबिह हांऊ ईमरिह बिह हर होप्ता त्रोन कताबा शिखिदो सुहं।
कियाह शौक? 
आंह,  ज़ेओ किह इलेक्ट्रॉनिक इलेक्ट्रॉनिक नृत्य संगीत, ऐखोह पोताहं च़ोलिह किह होई ईन्छ़े साह।
कुन बिह सीडी पोरिह देह?
कुने पालतु ज़ाबोरा नुदोह।
कियाह तुहं गेत शुनदो सेयाह?
मांलाह प्रकृति काह बेदान साह आई होई मेरोह ओकोल लाह बोन्द टानदोस।
कियाह तुहं बोदिह यात्रा नाटानदो सेयाह।
हांलाकि हांऊ ज़ोवान मांनुशा होर रोह तांई ओरिक्या मांनुशा रोह तांईये खोटेन सुहं।
मांलाह पोताऐ नुदोह किह होसो सऐब सेह कियाह खोटनो च़ाँनोह।
तुहं एकह याह दुई च़ाँऐन सेयाह?
हांऊ आफरोह पिशिह सेह ऐकह बोदिह बाग ऐखले थाकदो सुहं।
डाल तुहं कियाह खोटेन सेह?
ईन्छ़े नांई। 
तुमोरिह ज़ियुमे रोह तांई कियाह खोटदे सोह।
कियाह तेनोरिह मांसाऊ रोह ज़ागा केह फलि होर रोह इस्तेमाल टानेना?
हांऊ एकह सेमच़ेन लाह बेदान टानदो सुहं।
हांई यांह नांह, तिन्छ़े एकह पेडीक्योर फिरेन साह।
नोश सैलून काह बेदान साह।
तुहं केनोह सेह? 
यांह तुहं केनोह सेह?
हांऊ एकह बेले रोह रुह केह नाच़दो सुहं।
कियाह तुहं काज़ु होसो गाछ़ोह होर लाह तिन्छ़े देखदो सेयांह?
हांऊ नुवांह, हांऊ देश रोह बाते शुनदो सुहं। 
हांऊ पुरोह मोने एकह लोकोल छ़ेल्डी सुहं।
मोज़ा रोह बाते तांह होईस, किह हांऊ एकह नर्स सुहं।
हांऊ मांसाऊ नाखांदो सुहं। 
मांलाह जिओ काह बेदान साह।
कियाह तुहं दिमांङे काम खोटदो सेयाह?
नुवांह, ऐखोह एकह कुकुर, हांऊ छ़ेल्डु पेरे रोह तारिफ नाटानदो सुहं।
नुवांह, मुकाछ़े पहिया रोह पिछ़ाऐ एकह कठिन दयारोस।
कियाह तांऊ लाह टीवी पोसोन्दा?
आंह, क्रीमर लाह मिबिसरिये। 
मुलुक खास साह।
कियाह तेईंयेह काज़ु तीर्थ सर्कस रोह बारे केह शुनियांह?
आमोरिह विकलांग छ़ेल्डु पेर रोह तांईये प्रदर्शनी टानदे सिह।
तेरोह आमां-बुआ कियाह खोटदे साह? 
मेरोह तांह डोक्टर साह।
हांऊ छ़ेल्डु पेर सिह बेदान टानदो सुहं
ऐखोह मेरोह आफरोह नुदोह।
मुलुक बोदिह नुदोह। 
बाल्कि मांलाह ज़ोवान हुनोह च़ाँनोह थियोह।
हांऊ कम सेह कमेकह बेरे आयेक देश केह नाशमे च़ाँई सुहं।
मेईंयेह काज़ुऐ बिह मांलाह राज़्या होर लाह नोशोठाई देह।
तामोरी एकेह नाशुगे।
तुहं ज़ियुमे रोह तांई कियाह खोटदो सेह?
आज़ तुहं केनोह सेह? 
हांऊ आग्रेज़ी शिख्यासुहं।
कियाह तांऊ काछ़े पेरे होरिह हुदेयांह?
हांऊ आफु लाह रॉक रोह  फेन सुहं।
तेरोह पोसोन्द रोह बैंड कुन स्यास?
तुमोरिह एकह ज़ियुदो रोह तांई कियाह खोटदे सोह?
हांऊ पोसोन्द टानदो सुहं। 
होज़ रोह तांईक कम सेह कम तेनोर काछ़े गाटोह फोल हुदोह साह।
हांऊ एकह गोरोह लोईमे च़ाँई सुहं।
हांऊ गोरोह रोह शोवारी टाऩनोह पोसोन्द टानदो सुहं।
ओह मेरोह परमेश्वर मांलाह पोतांह नुदोह किह मांलाह किह टानोह हुवेस, एकुम बेरे मांलाह नुकरी पोरनो हुतांह।
पागल देनिह पेरेह मांलाह आर्रादी साह। 
हांऊ एकह उबाऊ एकाउंटेंट सुहं।
हांऊ ऐखोह टेनिस खेलमेन च़ाँई सुहं।
मेरोह च़ार पुशां छ़ेल्डु पेरेह सिह एकह देन छ़ेल्डी साह। 
मेईयेंह गारिह बेज़िह।
कियाह तुहं शांसेया, हांऊ एकह ओलम्पिक पदक ज़ितिदे।
तेबिह ईज़ रोह सऐब मांमला होरिह! 
ज़ेत्रेह देनिह पेर रोह बाते आछ़तोस, तेह हामूउ तेनोर रोह तांई प्रतिस्पर्धी सुहं।
हांऊ बोलोह खोटेन सुहं।
ऐखोह एकह मुलुक दयार काह पोलठी आछ़िह साह।
मेरोह होफ्त छ़ेकिनो रोह एकहे बेला साह।
ज़ेत्रेह हांऊ कुवांङ केह नाशतो सुहं
आई गाटोह तेरान मांईदो सुहं।
कियाह तेनोरिह काज़ु जस्टिन रोह गान खेलिह बोल्दे सोवांह।
हांऊ जस्टिन काह बेदान टानदो सुहं।
हांऊ तिन्छ़े नाशिह देह, किज़ु बोल्तांह मांलाह एकह डॉग वॉकर रोह रुह केह नुकरी पोरिह साह।
होई बेकार साह, किह तुहं केतिग दयार सेग शुगर ब्याज़े बेजुई थाकिह?
ओह, मांलाह यकीन ऩिफरेन साह
किह हांऊ होयो टानिह बोल्सुहं।
मांलाह पनीर मुलुक पोसोन्द साह।
मांलाह बिह
तामोरिह ऐकेह नाशुगे।
डाल आज़ तुमोरिह केनेह सोह?
हांऊ बोलोह सुहं
तुहं केनोह सेह?
मांलाह बोलोह लागिह। 
तेबिह मेरोह पिशिह होरिह मुकसिह एकेह साह।
मांलाह पॉपकॉर्न मुलुक पोसोन्द साह।
चिकागो केह स्कुल काह छ़ुटिह फिरिह पिछ़ुह रुकुगे।
तेनोर काछ़े सऐब काह बोलोह थियोह।
मेरोह आते एकह संगीतकार साह आई मुलुक यात्रा टानदे साह।
तेबिह हांऊ ईन्छ़े होज़ रोहवे कोरच़ाते थाकदो सुहं।
मेरोह कालोह प्रयोगशाला सिह एकेह सोफा गाश बेशिह देह, तेरोह बारे केह कियाहस?
तेरान मांईनो रोह आलावा, हांऊ बास्केटबॉल सेह मोज़ा काटेयादो सुहं
किज़ु बोल्तांह हांऊ मुलुक ऊश्टो सुहं।
बोलोह मेरोह सुखे थाकनो बेदानस।
होई खुसिह देंदों स्या ज़ानोह आछ़ेन साह।
मांलाह सोह शो लोरिनोह फिरेस।
आंह तेनोरिह बिह मोज़ादार ऱोहस!
तुमोरिह मोज़ा रोह बाते शुन्मेहं च़ाँई सोवाह?
मेईंयेह देनिह पेर रोह बिना मेकअप रोह बारे केह पोएले काए एकह लेख चेमांई साह।
टीवी मेरोह तांई मुलुक तकनिकी स्यास।
हांऊ बोल खेलनो काह बेदान टानदो सुहं
होई मुलुक मोज़ा रोहस।
पाक्का तांऊ लाह बेदान फिरेस
ज़ेओ मेईंयेह होई बाशाल टानिह थियोह।
योह, तुहं आज़ केनोह सेह?
काश मुकाछ़े यात्रा टानमे रोह तांई मुलुक रुप्य हुतांह।
मांलाह ज़ानोह आछ़ेन किह दुनिया तेनोर रोह तांई मुलुक बोलोऐ आई पुरिह तोराऐ च़ोरमे लाह पाक्कास।
पुरानो आई शांदियुन आई
हांऊ बिशोह पोन्दरा बोराश रोह सुहं, हांऊ ईमरिह सेग ऐखले सुहं। 
दिमांङ साह?
तिन्छ़े सोह मोरिह नुदोह?
ईन्छ़े लंदन। 
तुहं केतिग बोलोह सेह। 
हांऊ बोलोह सुह। 
तुहं केनोह सेह?
हांऊ मुलुक बोलोह सुह। 
कियाह तेईंयेह आज़ फुटबॉल रोह खेल देखियांह? 
नुवांह, तेबिह मेरोह छ़ेल्डु ईमरिह एकह खेल शांऐन साह। 
कियाह तांऊ लाह ज़ानोह आछ़ेना।
तुहं आफरोह बुआ सिह काम खोटसेया?
आफरोह व्यवसाय च़ोलाऐन साह, होयो बिह फिरेस?
मांलाह शेलोह लाम्बोह हिमांद पोसोन्द नुदोह।
होज़ रोह तांई मांलाह टीवी शांमेह मोज़ा आछ़तोस।
आंह, सोह बोलोह आई च़ालाक साह।
तांऊ लाह होई शांनोह आई खेलमे रोह तांई ईज़ रोह मोज़ा केयोह थाकदोस शांनोह च़ाँनोह।
मेईंयेह ईमरिह फास्ट फूड रोह तांईये एकह शिफ्ट खोतोम टानिस।
मुकाछ़े दिमांङे होटोल साह।
कियाह होई दिमांङ साह किह रातोह बुरा बाल होर सिह एकेह मेसे बात्यादे स्या मांनुशा होरिह?
होई मुलुक मांरेस, तेबिह ज़ेत्रेह बिक्री फिरदोस
तेह आंह!
मुबाराक बाद! 
मेरोह त्रोन बोएना वेब डिज़ाइनर होरिस।
कियाह तुहं चेट टानोह पोसोन्द टानदो सेयाह
आई कोन्या ज़ुर्रामे चाँई सेयाह?
मोज़ा रोह बाते तांह होईस। 
होज़ रोह तांई तेनोरिह काम खोटदे साह, ऐखोह एपोस्ट्रोफ़ लाह शामिल नाटानेयो।
पिशिह होर रोह गान बोलोस।
मांलाह गुलाबी फ्लोयड शुनोह पोसोन्द साह।
बाते होईस किह तुमोरिह केयोह बेठिह? 
च़ुटकाङ, हांऊ एकह दशक पोएले जापान काह ईन्छ़े आछ़िह थियोह।
आंह होई मोज़ा रोह हुवेस।
मेरोह कुकर बिह जापानी सोम्ज़िदोस।
हांऊ एकह पोएले रोह छ़ात्र आई एकह बैंड केह एकह ड्रमर सुहं।
मुलुक बोलोस, मांलाह आई बोदिह कोदु मांगनो रोह ज़ुरुरोत साह।
हांऊ होई तय टानोह रोह कोश-पिश टानेन सुहं।
किह ईमरिह राट रोह खांऊ रोह तांई कियाह खोटनो च़ानोह?
ज़ुह होर लाह शांमेह रोह तांई तिन लाह आर्रामे रोह तांई।
आशाऐ नुवांह, तेबिह मेरोह छ़ेल्डु ईमरिह सेग एकह खेल शांऐन साह।
तुमोरिह ज़ियुमे रोह तांई कियाह खोटदे सोह?
हांऊ हॉलमार्क रोह तांई प्रूफरीड टानदो सुहं। 
शेलोस। 
मेईंयेह आफरोह बुआ लाह कोलाङ टानिह देह बोलिह, कैली आई मेक्सिको केह एकह लेखक फिरिह सुहं।
हांऊ गोरे थाकमे आई पतराङ होर लाह शोर्रामे रोह योजना ज़ुर्राऐन सुहं।
शोरनोह मुलुक हासल फिरेन साह।
मांलाह बोर्ड गेम पोसोन्द साह।
वीडियो गेम मांलाह बेकुब ज़ुर्राऐन साह।
कियाह तांऊ काछ़े एकह बोडोह पेरेह हुदोवा।
हांऊ सोमज़ियेन सुहं किह तेनोरिह शोह किज़ु टानेस।
हांऊ दिमांङे फास्ट फूड काह बेदान टानदो सुहं।
यांह, हांऊ शर्त बेज़ेन सुहं किह सोह 
केयोह देखनो आछ़तोस।
मांलाह ब्राग बोलनोस आमोरिये ईमरिह सेग बिश काह बोदिह आयेक-आयेक तोराह रोह ज़ानबोरा लाह शांईस।
आंह होई दिमांङस। 
मेरोह आमां हाथ लाह शिखिदिस।
मांलाह उम्मीद साह किह मांलाह बोलेस।
किह केत्रेह खेलमे!
दिमांङे तांऊ लाह तेनोर लाह बाऐ रिङगाई बेज़नो च़ाँनोह थियोह।
मांलाह आफरोह खरीदारी रोह ईतिला लाह रोङग टानोह पोसोन्द साह।
ऊछ़ान केह सऐबे पांच़ छ़ेल्डु पेर लाह देखिह देह आई हांऊ ऐक्या कार्टून ज़ुर्रामेह लाह तेयार सुहं।
यांह मेरोह प्रार्थना होरिह बेज़े। 
कियाह तेरोह गोर ऐसा स्याह?
मांलाह यकीन साह किह तेरोह डेह रोह ओरिक्या हिस्सा बिह साह।
हाय! हांऊ ठीक सुहं आई तुहं?
हांऊ खांऊ नुज़ुर्राऐन सुहं।
बिशादिनो ज़ेओस, किह मेरोह पूर्व कियाह खोटेन हुवेस।
यांह आंह मांलाह बिह। 
हांऊ बकील सुहं। 
तुहं?
होई तेरोह तांई बोलोस।
हांऊ कोलेज केह होईये बेला केह कला रोह अध्ययन टानदो सुहं।
कियाह तांऊ काछ़े मुलुक बोदिह ऋण स्याह? 
ठीकस बॉब तुहं खेलनो पोसोन्द टानदो सेयाह।
मेईंयेह आफरोह बुआ लाह कोलाङ टानिह आई एकह लेखक फिरिह देह।
कताबा मेरोह सऐब काह बोडोह खुसिह रोह बातेस, मुकाछ़े एकह बोलोह लोडोह लाइब्रेरी साह।
ज़िज़ लाह हांऊ ज़ुर्राऐन सुहं। 
मुलुक बोढियास।
साहित्य सेह एकेह आफरोह मोन लाह बोर्रामे रोह तांई किछ़े बिह नांई, मांलाह डेसर्ट बिह पोसोन्द साह।
ज़ेत्रेह सेग किह होई कालोह रोङग रोह ट्रक रोह रुह केह साह।
आमोरिह एकह बोलोह हियु रोह ठंडा पेप्सी रोह बिह मोज़ा टानेन सुहं।
तेरोह ज़ारियाऐ देखुन सऐब काह मोज़ा रोह बाते कियास?
किछ़े नुकरी रोह पेशकश नुदोह।
होज़ रोह तांई मेईंयेह ईमरिह आफरोह शुरुवात टानिह साह।
बोडोह राज़्य, ईन्छ़े मुलुक गरमी साह।
मेरोह आमां मोरिह ज़ेत्रेह हांऊ लोडोह थियोह
नुवांह हांऊ होत्रोह निशिखिदो सुहं।
दिमांङे तांऊ लाह किह च़िज़ रोह ज़ुरुरोत हुदोवा।
हांऊ तेरान मांईयेन सुहं। 
हांऊ ईज़ गाश बोलोह सुहं। 
किज़ु बोल्तांह मेरोह हारखो होरिह काज़ुऐ नाबाज़दोस।
मांफ टाने, होई ऐखोह होतिगे साह।
कालोह सऐब काह बोलोह रोङग साह आई मांलाह आचार काह नोफरोत साह।
होई बोलोस, किह सोह मुलुक पाक्का आई हुशार हुनोह च़ाँनोह।
आंह दिमांङे? 
तेनोरिह किन नाशेन साह? 
तुहं किन सेह?
हांऊ सोमोन्द्राङ गाश शाबाङ खुडिये नाशनो पोसोन्द टानदो सुहं।
मेरोह कालो फिरनो स्यास। 
सऐब कालोह रोङग रोहस।
मेरोह काम होतिग मुटकान दुखदो स्यास
किह एकह बंदर बोलोह हुवेस।
बोलोस, आदोह एमएलबी विदेश होर काह साह।
कियाह तांऊ काछ़े कियाह गुडिया हुदोवां?
हांऊ एकह पागल छ़ेल्डु थियोह।
आफरोह मोन लाह साहित्या काह बोर्रानो किछ़े नुदोह।
हांऊ सेहमोत सुहं। 
कियाह तेईंयेह गुडफ़लस देखियांह?
मुलुक मांनुशा काछ़े एकह टीवी बिह नुदोह
किज़ु बोल्तांह हांऊ सोदाह यात्रा टानेन सुहं।
मुकाछ़े आफरोह छ़ेल्डु पेर रोह रुह केह बोलोह साह।
तेबिह हांऊ मुश्किले तिज़ लाह बिल्कुले नोखोटदो सुहं।
मांलाह एकह रॉक बैंड सेह यात्रा टानोह पोसोन्द साह।
आंह तुहं काज़ु स्वयंसेवक रोह काम बिह खोटदे सोह।
हांऊ एकह कलाकार सुहं। 
हांऊ गोरे काह काम खोटदो सुहं।
होज़िये मांलाह आफरोह शौक बिह पुरोह टानोह हुवेस।
ऊम्मीद साह किह होई हासले ठीक फिरेस।
हांऊ आफरोह देन सिह नाच़सुहं, आई आम्बिह दुईये मेरोह बोडोह खुडी होर गाश टिप टानसिह।
आंह , मेईंयेह तेस रोह नांओ आफरोह पोसोन्द रोह फोह रोह नांओ गाश ज़ागिस।
मांलाह कताबा शिखिनो मुलुक बोलोह ज़ानोह आछ़तोस।
हांऊ आफरोह पुरोह बेला शिखिनोह केह बित्यादो सुहं।
नुवांह मांफ टाने, मेरोह मोतलोब मेरोह डेरा गाश साह।
कियाह तांऊ काछ़े होयो शो हुदोवा, ज़िज़ लाह तुहं दयरो शांदोह सेह?
तेनोर लाह कितांह होयो पोरेस ज़िह तेनोर लाह पोसोन्द आछ़ेस।
पेरेह सेह थाकनो सऐब काह खास थाकदोस
आई खेलनो केह बिह कमी टानिह बोलसिह।
आंह मांलाह संगीत पॉप, रैप, बिशोह च़ाऱ रोह दशक रोह गेत पोसोन्द साह
ज़िह तेरोह बारे केह साह।
आंह, हांऊ होज़ लाह ज़ुर्राई ज़ागमे लाह कोश-पिश टानेन थाकदो सुहं। 
मेरोह आंकडा।
मांलाह निलाह रोङग काह बेदान साह
मेरोह बाल बिह निलोह रोङग रोह साह।
हांऊ वीडियो गेम डिजाइन टानदी सुहं 
आई सोशल मीडिया गाश नोज़ोर ज़ागदी सुहं।
मांलाह आफरोह ऊछ़ान केह काम खोटनो पोसोन्द साह।
बोलोस, किह कियाह तांऊ लाह रॉक क्लाइम्बिंग पोसोन्द स्याह।
सोरोग रोह सऐब काह नेराङ। 
ऐक्या दिमांङे mcdonalds रोह गान नुदोहस।
मुकाछ़े पांच़ साह। 
दिमांङे किह ओरिक फिरनो रोह सोच बोलोस।
शांदुई देह। 
हांऊ एकह दुखान गाश एकह मैकेनिक रोह रुह केह काम खोटदो सुहं। 
ज़ेत्रेह काह पिछ़ुह हांऊ यात्रा टानेन सुहं।
तेत्रेह सेग एकह टीवी मांनुश रोह बोदिह हिस्सा नाथाकदोस।
हांऊ फुटबॉल सिह हॉकी खेल खेलदो सुहं।
कियाह तेईंयेह पोएले काज़ु यात्रा टानियांह?
मेरोह मोरिह काह पिछ़ुह, हांऊ वापिस देन्मेंह च़ाँई थियोह। 
होज़ रोह तांई हांऊ नर्सिंग होम नाशतो सुहं
मेईंयेह आफरोह बोदिह बाग शौक शोठाई साह।
हांऊ ऐखोह एकह वामांङ ब्रेक अप रोह ज़ारियाऐ ठुर्राई देह।
काश हांऊ ड्राइव टानिह बोल्दो थियोह
तेबिह हांऊ टानिह नोबोलिह।
होई मुलुक बोलोस
तेह कियाह तांऊ काछ़े कियाह पालतु ज़ानबोर हुदोवां।
आंह होई बोलोस, किह हांऊ veggies काह बेदान टानदो सुहं।
हांऊ सोम्ज़ियेन सुहं, किह मेरोह सत्राह बोराश रोह ऊम्बुर केह तेस रोह पोएला छ़ेल्डु थियोह।
आई मेईंयेह ईज़ लाह कोलाङ टानिह। 
होई बास आछ़ेन साह।
मांलाह बेरिनोह काह नोफरोत साह। 
हांऊ फिट थाकनो पोसोन्द टानदो सुहं।
तांऊ लाह केयोह रुह स्या फिल्म होरिह शांई मोज़ा आछ़तोस?
मैजिक माइक मेरोह तांई एकह क्लासिक साह।
यांह आज़ तुहं केनोह सेह? 
कियाह तांऊ लाह रोलिंग स्टोन पोसोन्द सयाह?
कुकुरा बिह बोलेह साह! 
मुकाछ़े साह। 
तेनोर काछ़े नुदोस।
किज़ु बोल्तांह आमोरिह मुलुक रिटाईदे सिह। 
चीनी काह बेदान टानदे सिह।
आमोरिये ईज़ लाह आमोर रोह गोरे सेग पोछ़ाई साह।
मेरोह एकह च़ार बोराश रिह एकह छ़ेल्डी साह।
बोलोह साह किह मुकाछ़े गाटोह पिशिह होर सिह आई एकह कुई छ़ाङ साह।
आमोरिह हाई स्कुल केह थियेह 
जानेमन।
आंह, हांऊ आफरोह ट्रेडमिल गाश मोबाइल फोना रोह तांई शांदोह सुहं।
तेह तुहं ईमरिह बिह एकह ज़ोवान मांनुश सेह।
ईलाज़ टानमे लाह सऐब लाह बोलोह आओ च़ाँई! होसोवे।
कुवांङ सिह सोह आई फिल्म होरिह।
हांऊ लगातार कार्टून पृष्ठभूमि केह नाशेन सुहं।
एकुम बेरे शाकाहारी मोदोत टानिह बोलेस।
हांऊ मांलाह गाटोह शाग-पाट होर काह बेदान टानदो सुहं।
कियाह तेईंयेह पोएले बिह यात्रा टानियांह?
हांऊ खोटदो सुहं। 
हांऊ यूरोप सिह दक्षिण अमेरिका रोह यात्रा टानदो सुहं।
ireland सिह ऑस्ट्रेलिया मेरोह ज़ागा होर गाश नाशमे रोह तांई बोलोस।
तुंह किन काह सेह? 
हांऊ वेस्ट कोस्ट सुहं, तेबिह हर बोराश मैचिगन केह पोछ़ेन सुहं।
आई ऐक्या मांनुशा असभ्य सिह मांरे थाकदे साह।
एकुम बेरे यांह मेरोह गोरे ऐसा फिरेस।
मांलाह सामान पोसोन्द साह, आई मांलाह आफरोह ज़हाज़ ऊडेयानो मुलुक पोसोन्द साह।
आज़ तुहं केनोह सेह? 
मेरोह पेरेह सिह एकेह होटोल केह साह।
तेईंयेह काज़ु हैरी पॉटर शिखियांह?
मांलाह ओरिक्या गाश दोश बेज़नो पोसोन्द साह, दिमाङे।
काबिल नुदोह, तेईंयेह आफलाह दोहरायाई याहं।
तेह मेईंयेह सुन्च़ि किह शायद तांऊ काछ़े थियोह।
नुवांह मेरोह दुई छ़ेल्डु पेरेस, आई हांऊ मॉल काह सौंदर्य प्रसाधन रोह पार्ट टाइम बिकिनो रोह काम खोटदो सुहं।
तुहं नेटफ्लिक्स गाश गाटोह बोराश होर केह शांई बोलसोह।
ज़ेत्रेह तेनोरिह होज़ रोह बारे केह बाते बात्याईदेस।
ऐखोह मेरोह पिशिह काह डोरनो आछ़तोस।
मेरोह हांसनो, शुक्रिया, तुहं किन काम खोटदो सेह?
हांऊ तेर-मेर नुदोह ग्रेड स्कूल रोह तांई ठुरिह थियोह।
हांऊ बाऐ काम खोटेन सुहं
आई महान हुनोह कोरच़ाते पागल बिह सुहं।
हांऊ लंदन काह सुहं। 
आई हांऊ सोलोक गाश, शिविर आई होयो बेदान टानदो सुहं।
हुह सोह गाटोह बेईमान ज़ानोह आछ़तोस।
हांऊ आफरोह हार्ले गाश ऊडान मांईयेन पाह रोङग होर सिह नाशिह।
कियाह तेईंयेह काज़ु मांसपेशी होर रोह खिर ज़ुटिया?
मेरोह पोसोन्द रोह मोसोम बाशाल रोहस।
होज़ रोह तांई बोदिह तेरान मांईमे सिह दोर्रामे लाह नाशिह बोलसुहं।
हांऊ ठीक सुहं, मांलाह आज़ बिह ग़ोरे रोह सफाई टानोह थियोह।
हांलाकि मांलाह होयो टानोह पोसोन्द नुदोह।
आयरलैंड सिह ऑस्ट्रेलिया मेरोह ज़ागा होर गाश नाशते सिह।
ireland  मुलुक बोलोह साह। 
जापान मेरोह अगला ज़ागास।
तिन्छ़े काज़ुऐ नोनठी।
मेईंयेह शुनिस किह तेनोरिह मुलुक कोन्या होरिस।
तेनोरिह सऐबे बोलोह हिट टानदे सिह।
कियाह तांऊ लाह इतालियन खानोह पोसोन्द स्याह?
होई मोज़ा रोह फिरदो स्यास। 
तुहं कियाह ज़ुटेन सेह?
हांऊ ईमरिह गाटोह बागी आईपीएस काह बेदान टानदो सुहं।
मांलाह ज़ानोह आछ़ेन साह किह तुहं हिट रोह बुक्तान गाश सुन्च़ियेन सोह।
मेरोह हालोत रोह कोरच़ाते हांऊ गोरे थाकमे सुहं। 
कियाह तेनोरिह पोएले स्या जानेक कायांह?
आज़ तुहं केनोह सेह? 
ठाटे टानेन सेयाह! 
हांऊ मुलुक बोडोह प्रशंसक सुहं।
तांऊ लाह आई कियाह पोसोन्द साह? 
हांऊ बिह यांह।
तिन रोह सोदाह तारिफ टानोह! 
ईमरिह-ईमरिह शिखिह साह।
मेरोह दैनिक भक्तिपूर्ण! 
होई मुलुक ओबोलो साह।
मांलाह पोतांस! 
होई मांलाह पोरेने थाकदोस।
हांऊ मुलुक सेहमोत सुहं।
रिटायरमेंट सेह एकेह तांऊ लाह मुलुक कुछ नांह कुछ खोटमे लाह पोरेस।
हांऊ आफरोह छ़ेल्डु पेर सिह खेलनो पोसोन्द टानदो सुहं।
तुहं फ़ुटबॉल खेल दोह सेयाह?
हांऊ खोटदो सुहं। 
होई बोलोस।
हांऊ टेक्सास केह एकह मुलुक बोडोह पेरेह साह।
तेबिह हांऊ अर्कांसस केह थाकदो सुहं।
हांऊ मुलुक बोडेयादो सुहं। 
आई मुलुक सारा चित्र ज़ुर्रादोह सुहं।
मेईंयेह एकह बेरे दोर्राई देह आफरोह हाथ बानिह थियोह।
हांऊ आफरोह पियानो बाज़्याऐन सुहं।
आंह होई दोर्रानो ज़ेओस। 
काज़ुऐ नाथाकिह।
मेईंयेह शुनिस
किह तेनोरिह मुलुक बोलेह मांनुशा होरिस।
यांह, हांऊ सैली सुहं, हांऊ आफरोह शांरे कुकुर सिह एकेह टोस, न्यू मैक्सिको केह थाकदो सुहं।
डाल! हांऊ ईमरिह ईन्छ़े पियानो बाज़्याऐन सुहं
आई गेत ल्याऐन सुहं।
आई साथे गते ल्याऐन सुहं। 
किह पुशां मांनुशा लाह मुलुक मोज़ा आछ़तोस।
अस्पताल होर केह लंगड़ा होरिह साह। 
तांऊ लाह होज़ रोह तांईये एकह रन ज़ुर्रानोह च़ाँनोह।
तिन्छ़े बोस एंडर रोह खेल लाह शिखिनो खोतोम टानिस।
कियाह शानदार कताब साह! 
बोलोस, आमोरिह ओरिक्या च़िज़ टानसिह।
ज़ेओ पार्क यांह चिड़ियाघर नाशनोह।
पुलिस कियाह खोटदिस, मोज़ा रोह तेईंयेह?
कुन बोल्दोस
किह तुहं आज़ शिखिदो स्यास।
डाल तिन्छ़े! 
तेरोह शौक कियास? 
हांऊ बोलोह सुहं।
गोरे नाशमे लाह हांऊ आफरोह देन लाह पोखिह सुहं।
तेरोह पोसोन्द रोह रोङग कुन स्यास? 
मेरोह बेगनी साह।
तुहं काज़ु काह पिछ़ुह तिन रोह कोन्या सेह।
हांऊ एकह बोडोह खांऊ नुवांह।
हांऊ च़ाँमुक रोह गान शिल्प पोसोन्द टानदो सुहं।
आंह बोलोस। 
आई किछ़े नांई?
मांलाह ज़ानोह आछ़ेनस
किह तांऊ लाह एकह सलाद पी ज़ुर्रासुहं।
यांह, तुहं आज़ केनोह सेह? 
कुने बोऐन बारोह आफुए नांई।
कियाह तुहं काम गाश सेयाह?
तुहं मोज़ा टानमे रोह तांई कियाह खोटदो सेह?
होई टिपलोक्ट लाह ग्रिल बोल्दे साह।
ईज़ रोह शांरे सर्द। तेरोह बारे केह कियाह?
पिशिह लापरवाह साह? 
www। कैफ़े स्या। com
मेरोह दुखान रोह लिंक साह आई आंह सोह बोलोस।
कियाह खेल खेलिह?
हांऊ ईमरिह ईन्छ़े पियानो बाज़्याऐन सुहं। 
आई गेत बिह ल्याऐन सुहं।
मेरोह आमांरोह बिशादिनो ज़ेओ कोलाङ होरिह मुकसिह खेलेन साह।
आई गेत ल्याऐन। 
मांलाह बिह नाच़नोह पोसोन्द साह।
तेबिह हांऊ होयो टानिह नोबोलु, ज़ेत्रेह हांऊ खेलेन थियोह।
हांऊ काबिल सुहं। 
तेबिह मुकाछ़े ईमरिह बिह दुई बोराश आई साह।
तेनोरिह एकेह बास मांगदे साह
पाक्का साह।
मांलाह मांछ़ी पोसोन्द साह। 
तेबिह बास आयेकेस।
होई मोज़ा रोह हुवेस! 
तेरोह ऊम्बुर कियास?
किह तांऊ लाह किराया गाश मांगमे रोह तांईये ओरिक्या ज़ागा होर गाश शांनोह च़ाँनोह।
होई तेरोह पोसोन्द रोह खांऊ रोह तेईंयेह मुलुक बोलोह लागेन साह।
राट रोह खांऊ रोह तांई कियास?
मुकाछ़े मेरोह पोसोन्द रोह बर्गर थियोह।
मांलाह होई विश्वास साह किह ड्रेगन ओसली रोह साह।
हांऊ बोदिह बाग लोक संगीत ल्यादोह सुहं।
आमोर रोह ऊछ़ान केह मेरोह कोन्या होरिह साह।
होज़ रोह तांई नाशोह! 
होई मोज़ा रोहस।
ओह! मांलाह आशा साह। 
एकुम बेरे हांऊ होयो बोल्तांह, तेह हांऊ मुलुक बोलोह सुहं।
काश हांऊ होतिन्छ़े हुतांह। 
हांऊ पिज्जा ज़ुर्रानो रोह काम केह फोसिह सुहं।
ज़ुरुरी नुवांह। 
ट्रैवल एजेंसियां एकह मोरदो स्या काम साह।
तुहं कियाह खोटदो सेह?
हांऊ एकह छ़ेल्डु रोह रुह केह बिह बारबेक्यू सेह खेलदो सुहं।
कियाह तुहं एकह छ़ेच़ाच़ सेयाह
ज़िह आफरोह बीच बिसवां रोह हालोत केह साह?
ऐह पोरिह होतिग बोलोह लागेनस।
हांऊ ऐखोह एकह बोराश काह आराम टानेन सुहं।
हांऊ पुछ़मे रोह तांई तेरोह शुक्रिया।
ऐक्रेलिक मेरोह पोसोन्द ज़ारियास।
तेरोह जुनून कियास?
हांऊ दिमांङ मांफी च़ाँऐन सुहं।
हांऊ छ़ेल्डु पेरे सिह बेदान टानदो सुहं।
एकह बोडोह राटस। 
मांलाह बिह नाच़नो पोसोन्द साह।
तेबिह हांऊ होयो टानिह नोबोलु, हांऊ तांह खेलेन सुहं। 
बानबात हांसियेन थियेह।
होयो हुवेस किह तांऊ लाह आफरोह खेलनो सिह नाच़नो रोह तांई रिकॉर्ड टानोह हुवेस।
बोडोह बातेस! बेदान मुलुक पिछ़ाऐ सेग थियोह। 
तेह हांऊ खोटिह बोल्दोह थियोह।
किह आज़ राट बेदान आगुविह रोह च़िज़ा होरिह, ऐखोह किराया गाश एकह नोऊवोह अपार्टमेंट फर्नीचर रोह ज़ुरुरोत साह।
होई डोरनो ज़ेओस।
कियाह तुहं तेत्रेह ज़ुटेन थियोहा
ज़ेत्रेह तांऊ लाह पोतांह लागिह थियोह?
आज़ हांऊ होईये खोटेन सुहं।
हाय, तुहं आज़ केनोह सेह?
कियाह तुहं आफुऐ पिज्जा ज़ुर्रादो सेयाह?
तांऊ ईज़ लाह ऐह पोरु टानोह च़ाँनोह।
होई मुकसिह ऐसा साह, एकह बोलोह बातेस।
होयो ज़ानोह आछ़ेनस किह गाटोह बेला लागेस।
किह बिह ओरिक सामान रोह पोतांह टानमे रोह तांई?
मुकाछ़े दुई कुकुरा साह, आई तेनोरिह काज़ु-काज़ु मुकसिह सेट गाश आछ़ते साह।
तामोरिह एकह फिरिह बोलसिह। 
इंटरनेट सर्फिंग काह बेदान साह।
होज़ रोह तांई तामोरिह सोदाह चैट टानुगे। 
हांऊ वॉशिंगटन डीसी काह सुहं।
तेरोह बारे केह कियाह? 
तेरोह मकान मालिके कियाह खोटिह देह।
हांऊ मुलुक खुसिये सुहं।
हांलाकि मेरोह तेते ज़ुन नाज़ी होर रोह खलाफ केह लोसिह थियेह।
मुलुक परेशान फिरिह सुहं।
बेदान मुलुक देर सेग थाकदो 
हुतांह तेह हांऊ आज़ राट बिह खोटिह बोल्दो हुदोह।
कियाह तांऊ काछ़े एकह दयार रोह काम स्याह?
हांऊ एकह नर्स सुहं
ज़िह पोषण क्लास केह शिख्यादे साह।
तेनोरिये आफरोह ज़िन्दगी रोह ज़ारियाऐ तामोर रोह एकजुट राज्य होर रोह सेना रोह प्रतिनिधित्व टानिस।
शांओ, होयो नोबोले किह तामोरिह मोसोम रोह हालोत रोह कोरच़ाते ऐकेह नोनठुगे।
हांई यांह नांह, हांऊ एकह नाच़दी सेह सुहं
तेरोह पेशा कियास।
नुवांह मांलाह होयो टानोह पोसोन्द नुदोह।
मांलाह टीवी शांनोह आई गेम खेलनो पोसोन्द साह।
मांलाह जैज़ पोसोन्द साह, होयो बिह फिरेस।
किह तुहं आज़ सेग रॉक रोह कोश-पिश टाने आई शुने।
मांलाह ईमरिह सेह रोह बेदान रोह कोथा पोसोन्द साह।
तेनोरिह महान साह। 
हांऊ तेनोर सिह खेलेन थियोह।
मांलाह यकीन साह किह तुहं मिठाई रोह तांईये बेज़िदोस?
सोह च़ुटकाङ साह, मांलह गोधूलि शिखिनोह पोसोन्द साह।
तेरोह सऐब काह पोसोन्द रोह छ़ुटी कुन स्यास?
खुसी केह ज़ुटनोह थियोह दुई-दुई पेग, दुख केह अधिया, पोवा 
भारत केह पाकिस्तान लाह दोम्काई, किह सोह हासाले पी. ओ. के. पाक अधिकृत कश्मीर लाह शोठाई देह तिन्छ़े काह पोरु फिरोह कोन
नांह तांह नोतिज़ा बोलोह नुहुवेस।
किज़ु बोल्तांह सोह भारत रोह भाग साह आई सोदाह थाकेस।
भारत केह पीओके रोह गिलगिट, मुजफ्फराबाद सिह ओरिक्या ज़ागा होर केह बिह मोसोम रोह हाल बिह आफरोह आयेक शहर होर सिह दूरदर्शन आई वीडियो गाश बोल्नोह शुरु टानोस।
होयो देखिह देह पाकिस्तानी होर लाह ऊपा लागिह देह।
सुधरियो
पाकिस्तान तांह बिगरिस मुन्ना
ईज़ रोह सुधार टानोह ज़ुरुरिस।
ऐनोरिह होयो नुसुधरिसा
ऐनोर लाह मार ज़रुरिये साह।
बाते रोह मांनुश लाते केह थाकदे साह।
होई कहावत गोलोत नुदोह
पाकिस्तान लाह सबक देनोऐ स्या
भारत रोह मोज़बुरी साह
पीओके भारत रोह साह
भारत रोहवे थाकेस
बेशक दुरस दिल्ली काह
होई दुरी कियाह दुरिस?
ब्राग ग्रोङाऐनस ऐह
ऐह तांह होश केह आछ़ोह
तुमोर रोह ज़ान बोच़ेस
पिछ़ाऐ मुकसे नाशाई देह ठुर्राईयो
इंसानियत रोह फोरज़
डेंगू रोह कहर शांई देह
बिच़ारे मच्छ़र बिह लाज़ाईयेस
पेरे होरिह तांह पिछ़ाऐ थाकिह देह।
बिच़ारे मच्छ़र सहायाता टानमे आऐस।
बोलेन थियेह मांडोरेओ
आमोरिह इंसानियत रोह फोरज़ पुराह टानसिह
तेरोह पेरेह होरिये तांह तांऊ लाह दोखा देई
आमोरिह ब्लड डोनेशन लाह ज़ुरुर आछ़सिह
आफरोह पोलच़ देई देह बिह आमोरिह
तांऊ लाह ज़ुरुर बोच़्यासिह
ज़ेतिग तांऊ काह च़ुसाई थियोह
होतिज़ काह दुगुना देई नाशसेह।
मेरोह तांह मोज़बुरी थियोह
नांह ज़ुटदो थियोह आई नांह ज़ियुदो थियोह
तेबिह तेरोह खातिर हांऊ
नुज़ुटिह देह बिह मोरसुहं
तेबिह तेरोह पेरेह रोह गान
पीठ नेदेख्यासी
बहाना नुज़ुर्रासी
होई वायादा साह मेरोह
लाह ज़ुरुर बोच़्या तांऊ सिह
लाह ज़ुरुर बोच़्या तांऊ सिह
खीर काह बिह शुकलो रोङग तेरोह
तोह रोह गान कालोह बाल 
पोडोर बेज़िह देह थप-थापाऐन
हेयर डाई रोह होई कोमालस
तेरोह आखिह केह सोंसार बोसिस
मांलाह बिह बोसायाओ
बोदिह बोडोह नुहुतांह बिह
दुई कोमरा रोह सेट मांगिह देह
हाई-फाई स्या
बुआ आलु छ़िलाऐन साह
आमांऐ बाल केह हेयर डाई बेज़िस
छ़ेल्डु गाछ़ोह दोईयेन साह
बोवारिये हाथ केह मेहंदी बेज़िस
हाय यांह मांनुशा होरिह शांओ
पुशां पेर रोह आज़ केयोह शामत आछ़िह देह
पुशां पेरेह आज़ बाकरोह होरिह फिरिह देह।
देनिह पेरेह हाई-फाई फिरिह देह
आज़ मातृ दिवस साह।
आमां रोह बेदान, आमां रोह दुलार, आमां रोह लोसनो कुने निबिसरियेस।
आमां सेह छ़ेल्डु पेर रोह रिश्ता बेमिसाल थाकदोस।
पवित्र थाकदोस, अतुलनीय थाकदोस। 
आमां तेरोह हिमोत लाह डाल।
तेरह पोरखिह थाकनोह काज़ुऐ नेछ़ेकिदोस।
आमां रोह ज़िन्दगी छ़ेकिह तेबिह तेईंयेह छ़ेल्डु पेर रोह ज़िद लाह शुनेन थाकिह
तेरह पोरखिह थाकनोह काज़ुऐ नेछ़ेकिदोस।
आऐ एकह पोलटाङ मां बोक्त होर लाह तारमे लाह, देह सहारा।
तेरोह रुह बानबात शांरे ज़ानोह आछ़तोस
मां बेदान रोह मुरतिस, छ़ेल्डु पेर काह काज़ुऐ नुटुरदिस
आमां रोह ज़िन्दगी छ़ेकिह तेबिह तेईंयेह छ़ेल्डु पेर रोह ज़िद लाह शुनेन थाकिह
तेरह पोरखिह थाकनोह काज़ुऐ नेछ़ेकिदोस।
दीपक 'कुल्लुवी' रोह बाते रोह ङार नेदेखे आमां।
पुज़नो-पाज़नो तिन लाह कियाह आछ़ेस
आमां तेरोह आस ममता रोह आमोर काह नुछ़ुटेस।
आमां रोह ज़िन्दगी छ़ेकिह तेबिह तेईंयेह छ़ेल्डु पेर रोह ज़िद लाह शुनेन थाकिह
तेरह पोरखिह थाकनोह काज़ुऐ नेछ़ेकिदोस।
कोलाङ ज़ागे
ठुकराई तांह देई बेवजह, मांलाह बेठिमे लाह तरसान मांईसो
तेह मुकसिह बेठिमे च़ाँसे तेबिह बेठिह नोबोल सेह।
दुर फिरह मेरोह नोज़ोर ऱोह सोमने काह होयो काताई नोबोले
ज़मीर क़ायम साह, ईमरिह सेग हांऊवे दुर फिरसुहं
शिकवा, शिकेत टानमे निफिरदो स्यास, तेबिह किछ़े दोश नाई मेरोह
आज़ नुवांह तांह काले तुहं होई बाते ज़ुरुर सोम्ज़िसे।
हांऊ दीपक "कुल्लुवी" सुहं, ज़ोलान मांईनो मेरोह फिदरोत साह
मांलाह ज़ोलान मांईनो देखिह देह तुहं बिह किन बोच़िह बोलसेह
मातृ दिवस गाश सोंसार रोह सऐबे आमां होर लाह डाल।
खीर रोह कोरज़
गंगा नांई आछ़िह, जमुना नांई आछ़िह। 
कोरज़ रोह खीर रोह आमां कुने चुकायाई नोबोलेस।
काशी नाशिह आछ़िह, मथुरा नाशिह आछ़िह
बिसरिनो नाछ़तोस आमां तेरोह बेदान
गंगा नांई आछ़िह, जमुना नांई आछ़िह। 
तेरोह बिना दुनिया केह मेरोह कुने बिह नुदोह
तुहं नुहुतांह किछ़े बिह नांई पुरोह शुनाशान साह
तुहं नुहुतांह आंखिह केह निज़े नाछ़तोस
तेरोह बिना कुने लोरिह बिह नुशुन्यादो आमां।
गंगा नांई आछ़िह
हाथ पाई हांडनो शिख्याई
सऐब दुख मुसिबोत काह तेईंयेह आमोर लाह बोच़ाई देह।
तुवे बोचादिसे आमोर लाह सऐब मुसिबोत काह आमां
तेरोह कुरबानी लाह कुने निबिसरियेस
गंगा नांई आछ़िह, जमुना नांई आछ़िह। 
'दीपक कुल्लुवी' आमां तेरोह आफरोवे साह
तेरोह बेदान तोह सियुने शांई 
तेरोह बेदान रोह मोल किछ़े मोल नांई
तांऊ काह छ़ेल्डु पेरे किछ़े च़ोरिह नोबोलेस।
आखरी पल मेरोह ज़िन्दगी रोह 
केतिग बोलोह हुवेस
कुने बिह आमोर सेह ऐकेह नुहुवेस
हांऊ ऐखलेहे थाकसुहं
होयो नुवांह हांऊ होई दुनिया लाह शोठाई ठुरसुहं।
मेरोह बाते होरिह काज़ुऐ नेछ़ेकियेस
हांऊ ईन्छ़े किन थाकसुहं
आग मांलाह लेङमांई नोबोलेस
छ़ार लाह मेरोह बोयाई नोबोलेस
सऐब देई बेज़िस जिस्म-ओ-जाँ
च़ाँई देह बिह आटेयाई नोबोलु
आपना हुनस याह बागाना
सऐब लाए कोलाङ आछ़सुहं
तुहं च़ाँसे यांह नांह च़ाँसे तेरोह
मोन केह बोसिह थाकसुहं।
होई कविता रोह सोचाई ऐखोह होईस 
किह मेईंयेह आफरोह मोत काह पिछ़ुह आफरोह लोट एम्स (ऑल इण्डिया इंस्टिट्यूट ऑफ मैडिकल साइंसिस नई दिल्ली) लाह मैडिकल रिसर्च रोह तेईंयेह दान टानिह साह।  
होज़ रोह तांई किन नांह किन रुह केह थाकसुऐ। 
ज़िह मेरोह च़ाँदे स्या होर लाह होई कोलाङ टानाऐन थाकेस।  
किह मेरोह वाजुद होई दोरती गाश सोदा थाकेस।  
आयेक मुलुक बोराश पोएले मेईंयेह एकह कविता चेमांई थियोह। 
होई टी0 व़ी0 चैनल रोह मुशुर प्रोग्राम कावी होर रोह चौपाल’ केह बिह आछ़िह थियोह। 
आई ‘जर्नलिस्ट टुडे नेटवर्क’ गाश होई मेरोह पोएला कविता छ़ापान मांई थियोह।  
तिज़ गाश मुलुक मांनुशा होरिये बाते गारिह थियोह। 
तेनोरिह बोलेन थियेह किह डायलॉग तांह सऐबे बेज़दे साह। 
खोटिह तांह देख्याओ। 
ऐह कुने होयो बोलिह नोबोलेस किह शायर, कवि, लेखक आलकोल्या होरिह थाकदे साह।
मेरोह छ़ार लाह
मेरोह छ़ार लाह दुनिया
गंगा ज़ी केह नेबेज़ेओ
खराब फिरिह मुलुक।
प्रदूषण आई नोबोडाई योह।
कोरोम बोलोह हुतांह एकुम बेरे
तेह मुक्ति पोरेस
ऐखोह गंगा केह बोयानो काऐ
मुक्ति नोपोरेस
होई सऐब बेकार रोह बातेस
होयो निफरोह च़ाँई
कास रोह कुकोरोम रोह ओन्त
होतिग बोलोह नाथाकेस
ऐकुम बेरेह होयो फिरतांह
सऐब पापी पार फिरनोह थियोह
पाप खोटनोह काह ईन्छ़े 
कुने नोडोरदो
होई मेरोह आफरोवे सोच साह। 
होयो बिह फिरेस किह रूढ़ीवादीयों, दोरोम रोह ठेकेदार होरिह यांह मेरोह आई बगाना होर रोह होयो सुन्च़िनोह गाश 
तेबिह मांलाह ज़िह ठीक लागोह चेमांईस। 
आई मांलाह आफरोह फेसला गाश किछ़े अफ़सोस नांई, बल्कि आफरोह होई फेसला गाश फ़क्र साह। 
आई मांलाह सोच़कोह मोने पोसोन्द टानदे स्या होर लाह हुनोह च़ाँनोह।
ज़ास रोह काम तिन लाऐ बोलोह लागदो
बंदरे बोलोस, हीरो फिरसुहं।
आमिर खान ज़ेओ ऐक्टिग टानसुहं।
कटिंग टानसुहं अमिताभ रोह गान
संजय दत्त रोह गान काम खोटसुहं।
बंदरे बोलोस, पुतु हाथ मुहं दोईयु
पेट केह आफरोह कंदमूल बोर्राओ।
बोखे पेटे कियाह काम खोटसे?
आई ऐकटिग नुहुतांह, हीरो केयोह फिरसेह?
तेरोह बुआ लाह बिह चाढान मांई थियोह।
हीरो फिरनोह रोह शोंक।
किस्मोत बोलोह थियोह हांऊ पोरिह।
नांह तांह होशे नाछ़नो थियोह।
तेह तांह कहावत फिरिह पुतु
ज़ास रोह काम तिन लाऐ शारमांदो
आई खोटतांह डंका बाज़्याऐस।
बाते तांह मुलुक पुरानो फिरिह 
आपी सिह तेते रोह कोथा होरिह
विडियो गेम सिह टीवीऐ
ऐह तेनोर रोह ज़ागा मांगिह।
बुढे आपी तेते रोह
ऐह कास लाह पोरबा
कोथा होरिह आपी तेते रोह
ईमरिह बिह तिन्छ़े साह
तेबिह ऐह कुन
शुन्दोस तेनोर रोह
तेनोर रोह मोन केह शांओ
आंखा रोह कुना
तरपान मांईयेन हुवेस।
तिज़ केह कियाह खिलोना
आज़ रोह छ़ेल्डु पेरे ज़ेत्रेह सेग
माशीन होर काह बाऐ नाछ़ेस
आपी तेते रोह बेदान तिन लाह
किन सोमोज़ आछ़ेस?
कोलाङ ज़ागेह
छ़ेल्डु पेरे किह बिह खोटोह
तेबिह ज़िद काताई नाटानेयो
जाऐन सेग तुमोरिह खेलियो
गोरे रोह काम बिह खोटोह
बिना शिखिह होई दुनिया केह
किछ़े बिह नोपोरदोह
सऐब ज़ुरुरी काम होइये साह।
मोन बेज़िह शिखियो
बोडेह पेर रोह आदोर टानोह शिखियो
गुरू होर रोह आदोर टानोह
दोन-दोलोत गाश काज़ुऐ नाटानो
छ़ेल्डु पेरे तुमोरिह गोमोन्ड।
ङार, सुस्तीऐ फिरदोस।
मांनुश मुलुक कमज़ोर साह।
काम केह मोन नेबेज़ तांह तेह
कामच़ोर फिरसोह।
आज़ बिह मेनोत टानतांह तेह
ज़िन्दगी केह सोफोल फिरसोह।
दुनिया केह नांओ ऊश्टो टानुगे
आदोर सऐबे काह पोरेस
कामयाब
मेनोत टानदे स्या छ़ेल्डु पेरे
ईम्तियान काह नोडोर देह साह।
बोलोह नम्बराऐ पास फिरदेह साह।
तेनोरिह ओबोले थाकदे साह।
होयो छ़ेल्डु पेरे बोडेह फिरिह देह।
देश रोह भविष्य ज़ुर्रादे साह।
बोडोह-बोडोह पोदवी पोरदोस।
बोडोह नांओ कोमांदे साह।
बिना मेनोते किछ़े बिह नोपोरदो साह।
तेनोर सेह थाकदिस, असफलता
बोलोह दयारो रोह ईछ़ा
होसोवे खोटिह बोलेस।
ज़ुन छ़ेल्डु पेरे ऐसा मेनोते 
मेहनोत टानिह बोलेस।
शुनोह केह तांह आछ़ेन किह मांनुशा होरिये आमोर लाह मांफ टानिस।
आमोरिह बेकुसुरे थियेह, तेह ज़ानिह होयो कियाह खास खोटिह देह।
होयोवे मेरोह ज़िन्दगी बोरबाद फिरिह देह।
तुहं हांसिह देह आई आमोरिह बिह हांसेन हाडिह देह।
तेरोह तांईये मेईंयेह मुलुक शेर-ओ-ग़ज़ल चेमांई थियोह।
कितांह तुहं बिह बोल, कितांह हांऊ बिह गुन-मुन्याऐन हांडसुहं।
देन छ़ेल्डी पेर रोह तांईये ज़ुरुरी बातेस।
देन छ़ेल्डी पेर लाह गोरे रोह सारा काम आछ़नो च़ाँनोह।
पढ़ाई लिखाई बिह देन छ़ेल्डी पेर रोह तांई मुलुक ज़ुरुरिस।
देन छ़ेल्डी पेर लाह सऐब काम केह निपुन हुनोह च़ाँनोह।
आफरोह गोरे तांह च़ोलदोह, तेबिह ससुराल केह मुलुक मुसिबोत आछ़तोस।
किज़ु बोल्तांह जानेक काह पिछ़ुह तेनोर लाह आफरोह ससुराल नाशनो फिरदोस।
एकुम बेरेह ढंगे काम खोटनो नाछ़तांह, तेह तिन्छ़े तेनोर लाह मुलुक बाते शुनमे पोरदोस।
तिज़िये पुरोह गोर रोह हालोत मांरे फिरदोस।
छ़ेल्डी रोह आमां बुआ लाह बिह बेज़ित फिरनोह फिरदोस।
तेनोर लाह बिह बानबात बाते शुनोह फिरदोस।
आमां बुआ रोह ईज़ित छ़ेल्डी पेर रोह हाथ केह थाकदोस।
छ़ेल्डी पेर रोह ज़िन्दगी आसान नाथाकदोस।
बेशोक आज़ दयारो बोदलिस। 
तेबह ससुराल स्या रोह सोच आज़ बिह होत्योवे साह।
युहं हिंदुस्तान रोह बदकिस्मती साह।
हिंदुस्तान केह छ़ेल्डी-छ़ेल्डी थाकदिस आई बोवारी-बोवारी थाकदिस। 
आमां एकह मांछ़ी रोह पिस दितांह।
बानबात मिठोह ज़ुर्राई तेईंयेह मांछ़ि
मोन तांह टानेन साह तेरोह आंऊठी होरिह च़ाटु आज़
तेरोह बुआ रोह तांईये हुनोह बेज़
मुलुक मेहगां फिरिह पुतु आज़ कालिह।
बुआ लाह ऐखोह छोब दियेह, बुआ लाह कियाह पोतांह लागदो स्या, ब्याल तांह रांक ज़ुटिह आछ़तो।
दुई आलु बेज़ेह बुआ रोह छोब केह।
नेरेमांनो रोह रुहं स्या तांऊ लाह होत्रोह किह लालच
तेईंयेह काज़ुऐ मांछ़ि नाखांईया।
आमां मांछ़ि तांह मुलुक खांई, तेबिह होई कुल्लू रोह ट्राउट मांछिस। 
मुलुक मिठोह थाकदोस आमां।
कांटा निह देह ब्यास नदी काह पाई आन। 
तेह मांछ़ी ज़ुर्राई दिसुहं।
आमां नदी रोह मांछ़ि मिठोह नाथाकदोस।
बाते होसो नुवांह, पुतु हांऊ ज़ानदी सुहं।
किन मेहनोत टानोह निफरेस।
तेरोह तांह होयो हालोत साह
खांमेह लाह बिह देनोह स्या आई पुरोह खानोह स्या।
बुआ तेरोह नुकुरा, बिच़ारो पुरोह दयार बीडी ज़ुटेन पांह मांछ़ी मांरेन थाकदोस।
बिच़ारो ब्याल छ़ाटोह बोरिह गिनिह आछ़तोस
गाटोह दुकान केह बिकनी आछ़तोस। 
आई गाटोह स्या तेरोह पेट बोर्रायामे लाह गोरे गिनिह आछ़तोस।
आमां आंह आछ़ती बेरे एकह दुई पाऊवा रांक रोह बिह गिनिह आछ़तोस। 
बिच़ारो मेरोह बुआ मुलुक बेरे मेईंयेह बुआ रोह खिसोह डोलाई।
आछ़िया मेरोह छ़ेल्डु स्कुल काह
शाबाश, शाबाश
बाथरुम केह नाशिह पोएले हाथ मुहं दोईयु। 
तेह गाछ़ोह बोदलियु, तेह छ़ाटोह केह आम ज़ागिस खांऐ मेरोह छ़ेल्डु।
हांऊ आम लाह नुचुस्याऊ, हांऊ काटिह खांसुह।
नुवांह मेरोह शांरोह छ़ेल्डु, ज़िद नाटानदे।
होई कांगडा रोह देसी आम साह, चुसनो स्या
नुवांह मांलाह काटिह देह
तुहं किज़ु नोसोमज़ियेन सेह, नेरेमांनो रोह रुहं स्या मेरोह गाछ़ोह पुरोह खराब फिरेस।
रस च़ुरेस। 
तेरोह गाछ़ोह गाश
गाछ़ोह कियाह तेरोह बुआऐ दोई देंदो स्या?
नेरेमांनो रोह रुहं स्या, पुरोह खानदान आंकडु रोह रुह स्या
बाप शांओ नखरे स्या, तेते तिन रोह बिह होसोवे हालोत, आई आपी रोह तांह कियाह बोलनो स्या?
आमां पेखे तेरोह शिकेत टानिह आछ़सुहं, तेरोह आपी काछ़े।
ओरछ़े मेरोह छ़ेल्डु शिकेत नेबेज़े। नांह तांह बुढी बेरगा गिनिह आछ़ेस।
ऐह आई यांह लेन गाश, देमांह हासल काटी देह
पुरोह ब्लेकमेल टानदे स्या रोह खानदान
किह फिरिह यांह बोसंतु, ढीला-ढीला, खेर-खेर किजु हांडेन सेह, कियाह फिरिह देह? 
तांऊ लाह किह बोलु यांह, ज़जे लोसिह देह मांलाह
लोसिह-लोसिह देह मेरोह हारखो गारिह देह
किजु यांह तेईंयेह होयो पांह कियाह खोटिह देह?
किछ़े नुवांह यांह,  हांऊ दोथिह तेनोर रोह गोरे काछ़े काह निकलेन थियोह। 
तेह जज साहब बाऐ निकलोस आई सोह बोलेन थियोह। 
तेईंयेह मेरोह बागिच़ा काह आम किज़ु च़ोरिह।  
मेईंयेह बोलिह नोबोलिह, मांलाह आमां रोह कोसोम, मेईंयेह तेरोह बागिच़ा काह आम नोच़ोरिह।
जजे बोलिह तेरोह आमां रोह कोसोम नोच़ोलेस ईन्छ़े, गीता गाश हाथ ज़ागिह कोसोम खोह। तेह बाते फिरेस।
तिज़ काह पिछ़ुह मेईंयेह गीता गाश हाथ ज़ागिह कोसोम खांई जज साहबे ङारे
एकह पेज़ टाईप टानतांह पचास रुप्या सीधा खिसोह केह।
आमां मांलाह चोकलेट देह।
पुतु केतिग रोह आछ़तो चोकलेट
आमां बिशोह त्रोह रुप्या रोह
मुकाछ़े दुई रुप्यास, मांगमे हुतांह टोफी मांग
नुवांह आमां हांऊ तांह चोकलेटे खांमेह सुहं।
टाईपिस्ट रोह छ़ेल्डु रोज़ दुई चोकलेट खांदोस।
एकह दुई दयार पोखेह
दुई दयार किज़ु आमां?
पुतु होसो मेरोह हिन्दी केह काकडी ट्रांसलेशन रोह काम फिरेन साह। 
तगडा सारा दयार कितांह नोऊवोह चेमांसुह। 
तेह टाइप टानसुहं। 
तेह पांह पोरेस पच्चीस तीस रुपए दिहाड़ी
ऐखोह होतिगे आमां
आंह पुतु एकह रुप्या रोह एकह सेंटेंस
थाकनो बेज़ आमां तेरोह छ़ेल्डु कुवांराऐ थाकेस।
तेरोह चक्कर केह टॉफी बिह नोपोरेस।
आन देह दुई रुप्या एकह टोफी गिनिह आछ़सुहं, तेह दुईये बान्डुई खांऊगे।
हिमाचल रोह काँगड़ा काह आछ़िह दिल्ली केह बोसिह मुशहूर कैमरामैन, लेखक  एस0 के0 गौतम रोह मुलुक पुराना सियुने आखिर पुरोह फिरिह। 
आई तिन रोह शांरेह एलबम 'मुटियार दिल्ली शहर रोह' शूटिंग शिमला, हिमाचल रोह शांरेह वादी होर सिह 
दिल्ली केह पुरोह फिरिस आई होयो बिह साह सोलाह दिसंबर तांज़ु हिमाचल  कल्याण सभा रोह वार्षिकोत्सव केह रिलीज़ फिरेस। 
किह गायक एस0 के0 गौतम, कर्म राज कर्म, गीता भरद्वाज, सुमित कुमार होई 
तिज़ रोह गेत एस0 के0 गौतमे चेमांईस। 
होई एलबम केह हिरोइन रोह रोल तिन रोह छ़ेल्डी दिव्य गौतम टानेन साह। 
तिन रोह छ़ेल्डु दीपांशु बिह गेत ल्यादो स्यास।
लोन सिह पिपली गाटोह –गाटोह बेज़े।
मेरोह मुटकान आज़ मुलुक दुखेन साह।
कोडुवो तेल बेज़िह मुटकान लाह टेमांऐ
ऊछ़ान होरिह ठाङमांई बेशाऐ।
हांऊ शांदुई सुहं, तुहं मांलाह सुतेयाओ।
दोथिह गोरु रोह खीर पेले
ऐह तेस रोह क्यारोह केह शांङली बेज़िह ज़ाग।
पंडित रामायण हांऊ कियाह शुन्याऊ तांऊ लाह।
उल्टा तेईंयेह तांह मांलाह होतिग लम्बा शुन्याई देह
पोतांह तांह लागिह, पोरख्यामे रोह मोका तांह लागिह
ईमरिह सेग तांह हांऊ तांऊ लाह आपना ज़ानिह थाकिह।
पिपली नेबेज़े दोथिह सेग मुलुक हालोत खराब फिरदोस।
तेह छ़ेल्डु लाह ट्यूशन शोठाई आछ़े
खुडिह टेमाओ मेरोह
मुलुक दुखेन साह
दांत नेदेख्याऐ, तेरोह दांत बानिह दिसुहं
तुहं बोडोह हीरोह
होतिग किज़ु अकडेन
पाक्का तेरोह पांखुर निकलिह 
दुई चापटाङे दिसुहं निह तेरोह मुहं केह तेते कोलाङ आछ़ेस
फोच़ रोह रुह स्या
नाह ओकोल नाह मोत
काम रोह नांह काज रोह दुश्मोन नाज़ रोह
कोरोना रोह असर हिमाचल गाश किह आछ़ेस?
कोरोन रोह असर सऐब काह बोदिह पर्यटन गाश फिरेस
लाखों श्रद्धालु देओ होर रोह दोरशोन टानमे रोह तेईंये हिमाचल आछ़ते साह।
कोठी होर सिह एकेह मुलुक सराई होरिह थाकदोस। 
तेनोर रोह काम ठप्प फिरदोस।
कोठी सिह एकेह पूजा अर्चना रोह सामान बिह दुकान होर गाश बिह असर देखनो आछ़तोस।
लाखों  पर्यटक रिटाईमे एडवेंचरस गेम्ज़ रोह तेईंयेह हनीमून गाश कुल्लू ,मनाली, शिमला, धर्मशाला नारकंडा आई ओरिक्या ज़ागा होर गाश नाशते साह।
होटल व्यवसाय गाश ईज़ रोह मुलुक बुरा असर फिरेस।
मांनुशा डोरेन मोरेन बिह मुलुक दयार सेग हिमाचल नाछ़ेस
ओरिक सऐब काम बोन्द फिरनोह रोह कोरच़ाते मांनुशा होर रोह कारोबार ठोप फिरिह।
युहं मुसिबोत सऐब गाशे असर टानेस।
मुलुक वोल्वो बोसा होरिह हिमाचल केह नाशतिस। ऐह नाशिह नोबोलेस।
आई होई सऐब बाते होर रोह असर हिमाचल रोह आर्थिक स्थिति गाश फिरेस।
हिमाचल केह फिरेन उन्नति तोरोकी होयोवे रुकेस आई ठोप फिरेस।
पर्यटन काह जुडानमांई सऐब मांनुशा बुरिह तोराऐ मोज़बुर फिरेस।
हालोत ठीक फिरेन सेग मुलुक बेला लागेस।
नोतिज़ा डोरनो ज़ेओ बिह फिरेस
सरकार काह पोरदोह स्या मुलुक सब्सिडी खोतोम टानेस।
सरकार रोह बिह मोज़बुरी फिरेस।
लाला:- पुतु आमोरिह तांऊ लाह पुरोह सहूलियत दियेन सिह
तेह फिरिह किज़ु नाशमे च़ाँई सोह आफरोह गोरे।
लाला:- सोह तांह ठीकस। 
यांह छ़ेल्डु पेरेह तेबिह तुमोर रोह पिछ़ाऐ काह कुन तांह आयेक लाह काम गाश ज़ागसिह। 
तेह तुमोर रोह कियाह फिरेस।
कामांईया:- लाला काम रोह तांह किछ़े पोरबाह नंई, तुहं निदितांह कुन आयेके दियेस।
लाला:- सोह तांह तुमोरिह दिमांङ बोलेनसोह।
कामांईया:- लाला ज़ी कोरोना लागिस। 
सरकार बिह आमोर सियेह साह।
लाला:- सोह सऐब ठीकस, यांह आज़ सेग तुमोरिये आमोर काछ़े काम खोटिह हुतांह 
तेह आमोरिये बिह तुमोर लाह पेरेह रोह गान ज़ागिस।
कामांईया:- लाला काम तांह आमोर लाह मांनुशा होरिह हाथ खुडिह ज़ोडाई बिह दियेस।
लाला:- यांह होतिग घोमोन्ड बिह बोलोह नाथाकदोस।
कामांईया:- लाला मोज़बुरी केह सऐबे आमोर लाह दुगुना रुप्या देई बिह आर्राऐस।
लाला:- मांनुश लाह आफरोह ओकात केह थाकनो च़ाँनोह। 
बुरा वक्त काज़ु बिह आछ़िह बोलेस।
कामांईया:- लाला आमोरिह यू0पी0 बिहार रोह मांनुशा होर रोह बिना किछ़े काम निफरेस। 
युहं देश नोच़ोलेस।
लाला:- यांह होई गलत फेमिह केह बोडेह-बोडेह नाश फिरिह। 
तेह तुमोरिह कुन स्या डोखरे रोह मुली सोह। 
आज़ ऐकुम बेरेह तुमोरिह पुज़र साह तेह काले होयो फिरेस, सोह बिह नाथाकेस।
कामांईया:- आमोर लाह मोदी ज़ी सिह सरकार पुछ़ेस।
बोक्ता तेरोह दोवार गाश आछ़तेस आमां।
ज़िह मेईंयेह बेज़िह 
मोन शे-रों स्या बेदान रोह च़िठी
व्हाट्सएप रोह मैसेजा काह बेदान थियोह।
नाकामी होर रोह खोफ मुलुक असरदार थाकदोस।
ज़ितियुन बाज़िह बिह हारुई आमोरिह
सोमने मंज़िल इयोह आई चुकन मांई
कास लाह बोलिह बाते होरिह सऐब मांटिह केह मिशाई
आमां:- हांडोह यांह गेऊ बोमेह डोखरे केह
कुदाल सिह फोरुवा आई दाटिह स्टोर काह गारे
दाटिह किज़ु आमां?
आमां: पुतु आछ़ती बेरे खोर काटिह आनुगे गोरु सिह बाछ़रु होर लाह
छ़ेल्डु: आंह होयो बिह दिमांङस।
आमां: छ़ालिया रोह रोटिह बोदिह बेज़ेह कामाईया बिह बोदिह आछ़ेस काम रोह तेईंयेह।
ठाश रोह केन बोर्राओ, टिश मुलुक लागदोस काम खोटदी बेरे।
संज़ु लाह बिह बोल नाशमे रोह तेईंयेह
तांऊ लाह किह ज़ानोह आछ़ेनस, तेरोह बिना
होई दुनिया नोच़ोलेसा
होई होयो खेल तमाशा मांलाह
होई काज़ुऐ निफरेस।
तुहं दियोङ सेह तांऊ लाह ज़ोलनोऐ फिरेस।
होई तेरोह फिदरोत
ज़ुन बेदान रोह मोल नाज़ानेस
तेनोर रोह सोमने नुझुके
तांऊ लाह ऐखले नाशनो फिरेस
कुने साथ नोठेस।
मोत ज़ेत्रेह आछ़ेस बोच़िह नोबोलसे
बेशक तुहं च़ोरियेने थाक
होई दुनिया केह आछ़िह तुहं
आफरोह रोल पुरोह टान
नाशे ज़ेत्रेह नाशनोह हुवेस
तेबिह नाशे हांसेन पांह
खोतोम फिरिह माह-ए-रमज़ान 
ईद रोह मोका आछ़िस।
सऐब ठाऐ मोज़ा रोह रोनाक लागिस।
खुसिह रोह माहोल फिरिस।
कोरोना रोह दयारो खुलिस
कासे सेह बेठिह नोबोल सिह
तेबिह सऐब लाह कोलाङ केह
पुरोह मोने क्यारोह पाईस
हिंदू ,मुस्लिम, सिख,ईसाई 
सऐबे तां बाई-बाई साह
हांऊ दीपक सुहं सऐब मज़हब लाह
आफरोह मोन केह बोसाई साह।
मेरोह पुशां मुलुक सादाङ साह
सऐब काह टेम गाश खोटदोस।
सात बाज़्याऐ- बाज़्याऐ- सेग।
आठ बाज़े बातिह बोतोल खोल्याई
बोल्देस दुई पेगे ज़ुटदे सिह
दुई काह बोदिह काताई नुवांह
दुई पेग केहे बिच़ारे होरिह
पुरोह बोतोल छ़ेकिह बेज़देस
तेह तेनोरिह टुलडिङा होरिह फिरदेस
दोथिह सेग काताई फिरदेस
तेह नाशा खोतोम टानमे रोह तांई
एकह दुई पेग आई ज़ुटदेस।
तुहं होत्रोह बुढी सेह, तेबिह तेईंयेह आफरोह गोरे काह च़ोरा लाह केयोह युरमांई?
आपिये हांसेन पांह बोलोस।
होयो फिरोस, किह हांऊ तोल होल केह सुतिह थिह। 
च़ोर खिरकिऐ गोरे बिते आओस। 
तेनोरिये मांलाह लाते देई ऊज़ाई देह।
हांऊ ऊज़िह, तेबिह नोडोरिह।
च़ोराऐ पुछ़िह किह माल किन ज़ागिस? तिज़ोरी केमांऐस? 
गोरे रोह आई मांनुशा किन सुतिह साह?
मेईंयेह फाटाक काह बोलिह, सऐब रुप्या, सिह टाना होरिह गिनुई डोखरे फॉर्म हाउस केह थाकमे नाशिह साह।
हांऊ गोरे ऐखले सुहं।
आई आंह, नाशती बेरे साबुने हाथ दोई देह नाशेओ। 
कोरोना हुनोह रोह कोरच़ाते मांलाह ईन्छ़े क्वारंटाइन टानिह ज़ागिस।
आज़ ईद साह
ईद रोह ज़ोत देखनो आओ।
कोरोनाऐ ईद रोह मोज़ा खराब टानिह नुदोह।
कोरोना रोह कोरच़ाते ईमरिह बिह ईद बोलोह नांई
बाज़ार केह रोनके नुदोह।
मांनुशा होरिह क्यारो बिह पाई नोबोल साह।
कोरोना संक्रमण फेलान मांईयेनस।
सऐब लाऐ ईद रोह मुलुक-मुलुक मुबारकबाद।
आछ़ोह मिलान मांऊविह देह होई दुनिया काह बेदान टानुगे।
अमन-ओ चेन रोह सऐब रोहवे मोन केह एकह ज़ज़्बा बोर्राई देह।
एकुम बेरे तेरोह शहर केह कोठी नुतांह मोरनो बेज़।
आमोर लाह नियुहं तुहं मस्जिद केह इबादत टानुगे।
देहली केह बोन्द पार्क खुलिनो शुरु फिरिस।
पिछ़ाऐ दुई मोसारो काह बोन्द थियोह।
मांनुशा होर सिह छ़ेल्डु पेर लाह मुलुक खुसिह साह।
सऐबे गोरे बिते बुदिह थियेह।
दिल्ली केह बिशोह दुई बोराश रोह रिकोड बाज़िह नुदोह, पारा 47.6 डिग्री काह पार।
दियुसे बाऐ निकिलनो कठिन साह।
यांह डेरेबोर मांलाह बिह आफुह सिह दिल्ली नियुं।
मोरनो बेज़ कियाह नाशनो दिल्ली तांऊ लाह कुल्लू नियासुहं।
यांह डेरेबोर मांलाह बिह आफुह सिह दिल्ली नियुं।
यांह दिल्ली नाशिह कियाह खोटमे सेह, तिन्छ़े मुलुक जाम लागदोस।
तिन्छ़े खाना-पीना मेहगांस। तिन्छ़े थाकनो मुश्किलस।
कुने नुपुछ़तो कासे लाऐ।
यांह च़ाँताह पुछ़ 'ढुल्लू' लाह
यांह डेरेबोर मांलाह बिह आफुह सिह दिल्ली नियुं।
यांह हांऊ नाशमे नाच़ाँई सुहं कुल्लू तिन्छ़े मुलुक शेलोह थाकदोस।
हियुं रोह डामे मुहं होरिह कालोह फिरदोस।
तांऊ लाह विश्वास नुहुतांह नाशिह शांओ।
तुहं 'चुन्नू' काह पुछ़
यांह डेरेबोर मांलाह बिह आफुह सिह दिल्ली नियुं।
कियाह दिल्ली कियाह कुल्लू नाशनो
शोठेयाओ खेल तमाशा लाह
आफरोह गोर छज्जु रोह चोबारा
बेदान लाह खेल ज़ुर्राई ज़ाग
आलकोह नुवांह दिमांङस, नांह तांह पुछ़ु गुन्नू लाह
यांह डेरेबोर मांलाह बिह आफुह सिह दिल्ली नियुं।
आज़ मेईंयेह सेंचुरी ज़ुर्राई देह
मेरोह ट्रांसलेशन रोह रआ प्रोजेक्ट पुरोह टानिह देह।
गाटोह मेनोत नाटानिया।
यांह कोन्या होरिह बिना मेनोते किछ़े बिह हासिल निफिरदोस।
सऐबे मिलान मांऊवी देह काम खोटसिह तेह कामियाब ज़ुरुर पोरेस।
काम मुलुक फिरिह देह ऐह मांलाह गाटोह आराम टानोह च़ाँनोह।
जाट होरिह आरक्षण मांगेन साह
पटेल बिह मांगेन साह
यांह पडिता होरिह तुमोरिह बिह खोराह फिरोह
तुमोरिह कियाह छ़ोले बेज़ेन सोवांह?
आफरोह ज़ात आफरोह आरक्षण
मिलान मांऊविह देह टानुगे रुप्या होर रोह
देश सरकार काह आमोरिये कियाह मांगनो स्यास
भारत विरोधी तामोर रोह मोक्सोद
किन मेहनोत टानोह निफऱेस तामोर लाह
किन बोदिह शिखिनो निफरेस।
होई आरक्षण रोह चक्कर केह याहं कोन्या होरिह
ऐखोह माल-मत्ता बोदिह पोरतांह बोलोह थियोह।
आफरोह मोक्सोद हासिल निफरिह देह
ज़िनाङ-किन बोटकान मांईयेन
राजनीती रोह शिकार फिरिह देह।
आमोर रोह काद पहाडी साह
कांगडी हुवेस यांह मंडयाली
कुलवी हुवेस यांह चंब्याली
सारिया बोलिह मिठोह-मिठोह
तेबिह किस्मोत मांरेह
तामोर रोह नेता होरिह ठुल्ले होरिस
आफरोवे आमां बिसरी
ज़ोरिये ज़ोर बेज़िह देह काद नागारिदे
ऐनोरिये तामोर रोह काँडोह होर लाह तोबा टानिह देह
कोलाङ स्या कोरोना
हिमाचल काह प्राल आछ़िह 
ऐह ब्यूटी पार्लर खुलियेस।
ज़ेत्रेह मास्के बेज़िह थाकनो फिरतांह 
मुलुक कोन्या होर सिह खेलमे रोह तांई।
सारा: स्कुल केह बिह तेनोर रोह तांई मुलुक नोऊवोह च़िज़ाह होरिह साह। 
तेनोरिह मुलुक शिल्प टानदेस।
बालवाडी। किंडरगार्टन शिखियादे स्या ज़ुन बात्याई देस, तिज़ केह हांऊ मुलुक बिशादिदो सुहं।
लॉरी: आंह, मेईंयेह आफरोह बान्ज़ी लाह होतिग साफ-सुथरा सामान सिह गोरे आछ़ेन देखिह देह
क्रिस्टी: होयो बिह हुवेस किह आमोरिह करेन काह आमोर लाह ऐक्या च़िज़ा होरिह देख्याओ कोन बोलिह सोकदे
ज़िह आमोरिह तिज़ रोह तेईंयेह खोटिह बोलसिह।
लॉरी:ऐकुम बेरे तामोरिह फिल्म काह पिछ़ुह शिल्प स्टोर रोह ज़ारियाऐ बोन्द टानसिह। 
तांऊ लाह कियाह ज़ानोह आछ़ेन सारा?
सारा: हांऊ तेसे बाते बात्यासुहं। 
मांलाह ज़ानोह आछ़ेन साह
किह सोह होयोवे खोटेस। 
ज़ेत्रेह सोह स्कुल परियोजना होर सिह एकेह तेस रोह मोदोत टानेस।
हैलोवीन आछ़ेन साह।
क्रिस्टी: माइकल शिल्प रोह तेईंयेह एकह बोलोह दुखान साह। 
होई सोदा ओरिक-ओरिक च़िज़ा होर लाह वहन टानदो साह, आई तुहं खोटिह बोल्सेह।
तिन्छ़े तेर-मेर नुदोह किह बिह लोरियोह।
लोरी: सिनेमैक्स बिशोह छ़ोह काह मुलुक दुर एकह माइकल्स स्टोर साह। 
हांऊ होयो ज़ानदो सुहं किह होई बोस रोह ओरु-पोरु साह।
कोने, पायनियर एवेन्यू गाश। 
आमोरिह तिन्छ़े बिह नाशिह बोलसिह।
सारा: तेह आमोरिह दियुसे लाह पिज़्ज़ा रोह तेईंयेह बेठिमे लाह योजना ज़ुर्रादेस, दुई बाज़े फिल्मा होर केह नाशतेस आई माकल केह खरीदारी टानदे साह। पिछ़ाऐ काह दिमांङस?
लॉरी सिह क्रिस्टी: आंह।
मोनसुन आछ़तो स्यास।
नाली होर रोह साफाई टेम गाश टानोह।
मोनसुन केरल पोछ़िह देह।
बरसात होर केह बाढ होरिह मुलुक आछ़तोस।
फोसोल होर लाह मुलुक नुकसान फिरदोस
किन-किन पुल होरिह बाज़दोस, आई किन सोलोक होरिह।
बिना मोनसुन रोह गुज़ारा बिह निफिरदोस।
प्रार्रार बिह गाटोह थियोह मोनसुन
ईस बार तांह ठीके थियोह।
मोसोम विभाग स्या होरिये बोलोस।
गोरे रोह छ़ाप्पर बिह सोलडाई ज़ाग
मुलुक ठांऐ काह च़ुरदोस।
आज़ मुंबाई सिह ओरु-पोरु रोह सोमोन्द्राङ केह डोरनो ज़ेओ लिलान आछ़िह देह।
मुलुक नुकसान फिरिह देह।
किश्ती होरिह डुबान मांईदे
हिसाब काह बाऐ बोटा नाश-काश फिरिह देह।
सोलोका केह पानिह बोरिह देह
तेबिह ज़ेतिग भविष्यवाणी टानिह थियोह, होतिग नुकसान स्या निफरिह देह
बोगान रोह शुक्रिया।
होयो लिलान 123 बोराश काह पिछ़ुह आछ़िह देह।
तेबिह आई सांच़ काह पिछ़ुह हाल्खोह फिरिह देह।
आठ ज़ुन काह धार्मिक ज़ागा होरिह खुलियेस।
तेबिह तुहं घंटी बाज़्याई नोबोल सेह।
कुने बिह मुरती लाह छ़ुगिह नोबोल सोह।
गंगाजल बिह चढायाई नोबोल सोह।
सोशल डिस्टेंसिंग रोह पालोन टानोह फिरेस।
बोगाने बिह आफरोह मांनुशा होर काह दुर फिरिस।
कोठी होर रोह साफाई शुरु फिरिह।
कोरोनाऐ पुरोह दुनिया लाह दोगला ज़ुर्राई देह
दुनिया च़ाँदिह कियाह, आई बोल्दि कियाह
सऐबे ईज़ काह डोरेन साह।
मोने कुने नाच़ाँदो, ऐनोर काह बेठिमे लाह
तेबिह फोन केह बाताई देह आई बोल्देस, मुलुक दयार फिरिह बेठिमे नाछ़िह।
तेरोह कोलाङ आछ़ेन साह।
तेरोह बिना मोने नालागदोस।
ज़ुन नाशतांह खांक फिटेयाई थाकदे आई बाते नाबात्यादेस।
शोक टानेन थाकदे किह किन ऐनोर लाह कोरोना तांह नुहुवेसा
यांह बाई दुनिया मुलुक वामांङ रोहस।
होकिकोत केह कोरोनावायरसे मांनुशा होर रोह ओकोल केह होयो बियु बोईस, ज़िह ज़िन्दगी बोर बोडियेने थाकेस।
शांई थाकेयो ऐह होई ऊम्बुर बोर मांनुशा रोह मोन केह राज़ टानेन थाकेस
दुनिया शोक टानदो स्या फिरेस
होई कोडुवोह होकिकोत साह
ईज़ काह बोच़िह नोबोलेस
पेरेह हुईदे बिह दुनिया ऐखले फिरेस
शोक रोह किरे काज़ुऐ नोमोरदोस
यांह वे कोरोना मेरोह कविता शुन
तेबिह नोनठ तांह तेह गज़ल होरिह शुन्यांसुहं
केत्रेह सेग बोच़िह थाकेस नेरेमांनो
शेर मेरोह शुनिह-शुनिह देह आपुवे ठुरेस।
कुल्लू कोरोना मुक्त फिरिह थियोह, ऐसाऐ
सोह बिह कुल्लू रोह प्रवेश द्वार भून्तर केह
ऐह फिरिह त्रोन केस पोरिह देह
फिरिह बिह कर्फ्यू लागिह देह
धारा 144 लागु फिरिह देह
भुंतर रोह दुखाना फिरिह बोन्द फिरिह
बोस अड्डा मेला ग्राउंड केह शिफ्ट टानिह देह
ईमरिह-ईमरिह डॉ रिचा वर्मा लाह सऐब काह बढ़िया जिलाधीश रोह अवॉर्ड पोरिह थियोह।
ऐह बोडोह मुसिबोत फिरिह देह
मेडमे सख्ती रोह आर्डर देई देह कला
मुलुक इलाका होरिह सील टानिह देह
कानून रोह उल्लंघन टानदे स्या होर गाश कार्रवाई फिरेस
ज़ेल बिह फिरेस
ज़ेत्रेह सेग मांनुशा सावधानिये नाथाकेस, हालोत सुधरिनो मुश्किलस
होई काज़ुऐ ठीक निफरेस
मांनुशा होरिह सोम्ज़ियोह
किन होयो निफरोह च़ाँई किह कुने काछ़ेयादो स्या नोपोरेस
मुलुक ज़ागा तांह मांनुशा होर रोह मोरदो तोल्यादो स्या बिह कुने नोपोरेन।
हालोत काताई फिरेस।
मांनुशा होरिह डोरिह थाकोह, किन दोखा निफिरोह च़ाँई।
आज़ कालिह सोंसार केह अफरा-तफरी मांच़ान मांईस
किन लिलान, किन होल्डोह, किन आगजनी, किन बोवान्डर
प्रकृति से छेड़छाड़ ठीक नहीं
एकह नांह एकह दयार प्रकृति आफरोह बोदला ज़ुरुर मांगेस।
काले काह पिछ़ुह धर्मशाला खुलियेस।
कोरोना रोह खतरा बोदियेने नाशेन
सोह मांगदे स्या मुलुक आछ़ते साह
तेनोरिह लूट ख़सूट तोबाई टानदे साह
तेनोर लाह सेमेल्यानो मुश्किल फिरिस।
ऐक्या लाह बोल्तांह किह कोरोना काह बोच़िह थाकेयोह, तेह तेनोरिह होयो बोल्देस।
आमोर लाह किछ़े बिह निफिरदो।
कोरोना आमोर रोह किछ़े टानिह नोबोलेस
किज़ु सोह तुमोर रोह किज़ु बिगारिह नोबोल्दो
कोरोना तुमोर रोह कियाह खास मोमा लागदोवा
यांह तिनिये तुमोर काह किह कोरज़ मांगिह ज़ागिह साह
आई ज़ास लाह फिरेनस, तेनोर स्या कियाह पुज़ार लागिया?
ऊज़ियेन, खाऐन, पियेन, सुतेन
कोरोना रोह आमां रोह शोप मोन्यांऐन
खांई-खांई देह हाथी रोह गान मोटे फिरिह
कोमरा केह केद फिरिह हांसेन रुवेन सिह।
मेरोह देन बोलेन थिह बाऐ नोनठे कोन
कोन्या बोलेन थियेह हाथ निमिलाईयो
हद फिरिह कोरोन रोह
रआ-रआ पोलटाङ हाथ दोईनो स्या
नाशनो बिह किन नाशनो
मांस्क खांक केह बेज़िये थाकनो स्या
बंदरा रोह गान तोल सेह आगाश
नाच़ियेन खेलियेन थाकेन
जय राम जी बोलेन पांह, ईमारिह बोस होरिह नोच़ोल्दो स्या
कुल्लू लाह किछ़े बिह फ्लाइट नोनठदो स्या
दिल्ली बेशिह कियाह मांखी मांरेन थाकिया
पोतांह नुदोह बट्टी बट्टी गालिह कास-कास लाह दियेन
मानसून हासाले आछ़तो स्या
गोऐन लागदो स्या तांह हिमाचल रोह बुराह हाल फिरदोस।
ज़ागा-ज़ागा सोलोक बाज़दोस।
लैंडस्लाइडिंग फिरदोह साह
बात होरिह बोन्द फिरदोस।
मुलुक गोएन लागदोस।
मोसोम चिपचिपा फिरदो़स।
दुर्घटना मुलुक फिरदोस, होई दयारो केह
काँडोह होर काह ज़ान शोरेन साह
सऐब दयाने थाकेयोह
दिल्ली केह रांक ज़ुटदे स्या होर रोह मोज़ा फिरिह देह
केजरीवाले बढ़ौतरी वापिस मांगिह देह।
सत्तर परसेंट बढ़ोतरी टानिह थियोह।
मुलुक गोरकोह थियोह होई
वैट बीस प्रतिशत काह पच्चीस प्रतिशत टानिह देह।
ऐह रांक गाश पांच फीसदी रोह फोरोक थाकेस।
दिल्ली रोह सऐबे शराबी होरिह खुसिये थियेह।
ऐह दुबारा शुदुङ पार्टी होरिह शुरु फिरेस।
मांनुशा होरिये ठेका गाश नाशनो शोठाई देह।
कास रोह दिमांग खराब फिरिह थियोह, होत्रोह मेहगा रांक ज़ुटेस
मुलुक गाटोह मांनुशा ठेका गाश नाशेन थियेह
न्यूज़ प्लस चैनले पोएले काऐ होई बाते रोह हुकुम ज़ारिह टानिह थियोह।
पिछ़ला मोसारो ब्रॉडकास्ट फिरिह आफरोह खोबोर केह
ऐह ठिकस रेट कम फिरिह देह
काले कियाह खांसोह ईमरिह बोलोह
छ़ोले रुज़ाई ज़ाग
दोथिह ज़ुर्राऊगे मिठोह आमलो मदरा
मुलुक मिठोह थाकदोस
खांक केह पानिह आओस।
तेबिह ज़ुर्रानोह मुलुक कठिनस याह बाई
होई तांह कुन बोलोह बोटी ज़ुर्राई बोलेस
ओरिक्या रोह बोस रोह बाते नांई
ज़िज़ केह आमोर रोह जानेक केह ज़ुर्राई थियोह। 
तिन काऐ पुछ़ुगे केयोह ज़ुर्राई कोन
गोरे काह नेराङे थाकदेस
हांऊ पुछ़िह आछ़सहुं
तुहं आदरक स्या च़ाआ ज़ुर्राओ डिगं केह
हांऊ आछ़िह ज़ुटसुहं
ऐह ज़ुटिये नाश कियाह पोतांह केत्रेह आछ़से युहं
तेरोह कियाह ब्रोसास।
ऐह तांह तिज़ लाह च़ोल्यानो बिह कठिन फिरिस। 
ज़ेओ नांह केयोह सोह गोरोह गाश बेशिह आई तिन्छ़े काह ठुरोस।
हांडेन-हांडेन सोह एकह आयेक राज्य केह पोछ़िह देह।
दियुसे काऐ शांदुई तांह थियोह, होज़ रोह तांई तिनिये तिन्छ़े एकह पीपल रोह बोट पाड राट थाकनो बोलोह ज़ानोस।
गोरोह एकह बिलेह बानिह ज़ागिह आई ओरु-पोरु काह दुराह ज़ारिह देह आग ज़ोलिह देह खांऊ ज़ुर्राई खांई तिन्छ़े टयाले गाश ऊछ़ान बेज़िह देह सुतिह थाकिह देह।
दोथिह ज़ेत्रेह बिक्रमाजीत रोह निज़ खुलियोस तेह सोह शांदोस, किह तिन रोह सारा सामान गोरोह सेह शोंह नाशिह देह।  
तेस रोह हाथ खुडिह केह खोरज़ाऐन थियोह। 
तिनिये आफरोह हाथ खुडिह देखिह तेह हाथ केह लोडोह बोडोह आखां निकली थियोह।
तिज़ केह खोरज़ाऐन पांह तिज़ केह आखा बिह फिरेन थियोह। 
सोह खोराह फिरेन थियोह, तेबिह आखां दुखिह देह सोह ऊज़िह नोबोलिह। 
सोह तिन्छ़े बेशिह थियोह।
ब्याल सेग तांह सोह आखां बोडोह-बोडोह फिरोस, आई हाथ सिह खुडिह मांरे फिरिह देह।
ज़ुन बिह तिन्छ़े काह नाशतोस, सोह होयो बोल्दो थियोह, ईन लाह कुष्ट रोह ब्याज़ लागिस।
आयेक दयार सेग तिन रोह सऐब आँऊठी होरिह काटियोस, आई ब्याल सेग हाथ खुंडिह बिह ज़ुनमांईयोस।
होसो आखां काह पोलाच़ सिह पुप निकलेन थियोह। 
सोह अपंग फिरोस।
आयेक दयार तिन्छ़े काह तेलन आछ़िह। 
आई तिनिये आफरोह मुटकान गाश तेल काह बांदरु तोल्याई थियोह। 
बिक्रमजीते कनारा काह लांगिह देह शांतांह टोख्याई देह
योह बोऐन! गाटोह तेल मेरोह होई आखांह गाश बेज़िह देह। 
तेह तेरोह बोलोह फिरेस।
पोएले तांह तिनिये मांना टानोस। 
तेह राज़ा ज़ोडाई देह, बिनती टानिह तेह तिन लाह दया आछ़िह देह
आई तिनिये तिन रोह डेह केह गाटोह-गाटोह टानिह देह तेल बेज़ोस।
तेह तिनिये तेल रोह बांदरु तोल्याई आई शहर केह तिज़ लाह बिकिनमे नाठिस।
तेह तेल बेज़िह पिछ़ुह तिन लाह मुलुक सुख आओस। 
आई होतांजु होसो तेलन लाह तेल काह दुगना रुप्या पोरिह देह आई तेल बिह हासले बिकिदे।
तेलन मुलुक खुसिह देखिह देह हासले गोरे आछ़िह देह।
गोरे आछ़िह देह तेलने ज़तत्रेह तेली लाह बोदिह रुप्या दितांह तेह तिनिये सुन्च़िदे किह आज़ ईन्छ़े किह नांह किह उल्टा-सीधा काम दिमांङे टानिह आछ़िह। 
तेह तांह होत्रोह रुप्या गिनिह आछ़िह।
तिनिये बिह आङमांऐ देखिह देह नांह पिछ़ाऐ देखिह बेरगाऐ तिन लाह लोसेन थियोह। 
तिनिये सऐब बाते बोलिह, तेबिह तिन लाह विश्वास निफरिदे। 
ज़ेत्रेह सेग नाशादुई तेत्रेह सेग लोसेने थाकिह।
आयेक दयार तेली आफुऐ तेल बिकिनमे लाह नाठोस।
ज़ेत्रेह तेली हांडेन-हांडेन पाह होसो पीपल काछ़े काह नाशेन थियोह, तेह बिक्रमाजीते तिन लाह देखिह देह बोलोस, यांह बाई मेरोह ज़ुनमांईयुन डेह केह गाटोह च़ेक तेल तांह बेज़। 
हिज़ बिह बिच़ारी तेलने तेल बेज़िह देई थियोह। 
तिज़िये मांलाह मुलुक सुख आछ़िह देह।
तेलिये बिह तेल रोह बांदरु मुटकान काह तोल ज़ागिह देह गाटोह-गाटोह तेल तिन रोह फिन्डेरी डेह केह ऊटाई देह बेज़िह। 
आई बांदरु तोल्याई देह बाज़ार केह नाठोस।
होताज़ु तिन लाह त्रोन गुना फायादा फिरोस। 
होयो देखिह तेली मुलुक खुसिह देखिह देह सुन्च़ियेन थियोह, ऐलाहे मेईंयेह तेलन लाह लोसिह देह। 
हांऊ बिह कियाह मांनुश सुहंवा। 
किछ़ पोताऐ नुदोह तेस गाश शोंक टानिह देह। 
गोरे आछ़िह तिनिये तेलन काह मांफी मांगोस।
ऐह तेली तिन रोह डेह केह फिन्डेरी बिलेह तेल बेज़ेन थियोह। 
आई तिन लाह तेल रोह दुगुना रुप्या पोरेन थियोह।
एकह दयार तिनिये तेलन लाह बोलोस यांह तेलन! होई अपंग मांनुश लाह ईन्छ़े आनुगेया। 
तिन रोहवे कोरच़ाते ताम्बिह होई आठ-दोश दयार काह होतिग साऊकार फिरिह देह।
आंह, आन तांह बिह आन। 
बिच़ारो ईन्छ़े सांच़ेक सुतिह तांह बोलेस, आई पेट बोरिह खांऊ तांह खांऐस। 
ईन रोह किस्मोत मुलुक तेज़ साह।
तेलने आंह बोलोस, आई तेलिये एकह बांस रोह बोडोह छ़ाटोह केह रुई बेशांई आई बिक्रमाजीत लाह आनमें लाह नाठोस। 
नाशिह पीपल रोह बोट पाड बांस रोह छ़ाटोह ज़ागोस, अपंग लाह तोल्याई देह तिज़ केह बेशाओस, आई छ़ाटोह तोल्याई देह गोरे आनोस।
तेनोर रोह पोछ़नो काह पोएले तेलने अपंग रोह तांई मुलुक शांरे कोङगलो ऊछ़ान ज़ुर्राई देह बेशांई ज़ागोस।
तेली बिह तिन लाह गिनिह गोरे आओस। तिनिये छ़ाटोह तांह तोल बेशाओस।
बिक्रमाजीत लाह छ़ाटोह काह तोल गारिह देह ऊछ़ान केह सुतेयाओ। 
तेन्दुई दुईयेनतिन रोह खुब सेवा टानेन थियेह।
तिनिये तेनोर लाह बोलोस, मांलाह दियुसे गाटोह बिह निज़ नाछ़तोस। 
तुहं मांलाह आफरोह होई कोहलु रोह ज़ागा गाश बेशांई ज़ाग। 
हांऊ दाम होर लाह शुर्राऐन थाकसुहं। 
होयो तेल बिह निकलेन थाकेस, आई मेरोह मोन बिह लागिह थाकेस।
तेनोरिये होत्योवे तिन लाह कोहलु रोह बार रोह ज़ागा गाश बेशाई ज़ागिह देह।
तिन्छ़े थाकेन पांह तिन लाह एकह मोसारो फिरोस। 
तेह सोह तेली एकह मोसारो केह मुलुक साऊकार फिरोस। 
आई तिन रोह आखांह केह शुप्टि-शुप्टि तेल च़ुरनो काह तिन रोह आखांह ठीक फिरेन थियोह।
ज़िन तेली सिह तेलन थाकदे थियेह, होसोवे देश केह एकह राज़कुमारी थिह। 
तेस रोह बुआऐ तेस रोह स्वयंवर ज़ागिह थियोह।
तिनिये ऐलान टानिह थियोह किह स्वयंवर  केह सऐबे  लोडोह-बोडोह, साऊकार सिह गरीब, कानो सिह खोरा हुनोह च़ाँनोह कोन।
स्वयंवर तांदु तिन्छ़े दुर-दुर काह राज़ा-महाराज़ा होरिह, लोडेह-बोडेह, साऊकार सिह गरीब सऐबे तिन्छ़े पोछ़ेस। 
राज़कुमारिये सऐब लाऐ गोरे शांई आई पिछ़ाऐ मुकसिह फिरिह तिन्छ़े काह ठुरिस।
सोह आफरोह बुआ काछ़े नाशिह देह बोलोस, बुआ ! तेईंयेह ऐलान ऐसा नाटानिह देह। 
तुह दुबारा ऐलान टान, किह ज़ुन बिह खोराह-कानोह यांह ताकला साह, सऐब लाऐ स्वयंवर केह आछ़नो स्या कोन।
राज़ाऐ आफरोह छ़ेल्डी रोह बाते शुनिह देह, दुबारा ऐलान टानोस, किह ज़ुन बिह खोराह-कानोह यांह ताकला साह, सऐब लाऐ स्वयंवर केह आछ़नो स्या कोन। 
आई ज़ुन आछ़िह नोबोलेस तिन लाह तिन रोह गोरे पेरे तोल्याई आनेयोह कोन। 
ऐकुम बेरे तेनोरिह नाछ़ता याह नानतांह। 
तेह तेनोर रोह पोतांह टानिह देह तेनोर लाह मांरिह बेज़सिह कोन।
होई बाते रोह पोतांह ज़ेत्रेह तेली लाह लागिह, तेह तिनिये तेलन लाह सऐब बाते बोलोस, तामोर लाह बिह राजकुमारी रोह स्वयंवर केह नाशनो च़ाँनोह।
देंमांह ठीक, होन लाह तुहं छ़ाटोह केह बेज़िह देह गिनिह नाश। 
तांमोर लाह कियाह फोरोक फिरेस। 
तेह तेलिये तिन लाह छ़ाटोह केह बेज़िह देह राज़ा रोह मेहल केह नाठोस।
सोह मेहल काह दुरे थियोह किह बिक्रमाजीते तिन्छ़े एकह मांटी रोह ढेर देखिह देह तेली लाह बोलोस, यांह बाई मांलाह तुहं होई मांटी रोह ढेर गाश बेशओ।
तेलिये तिन लाह तिन्छ़े ढेर केह ज़ागिह देह, सोह तिन काछ़े बेशोस।
राज़दरबार लागिह थियोह। 
सऐब राज़ा महाराज़ा होरिह तांह स्वयंवर केह पोछ़िह थियेह। 
तेबिह तिन्छ़े ऐलान टानोह रोह मुताबिक सऐब मांनुशा होरिह आछ़िह थियेह।
स्वयंवर शुरु फिरोस
राजकुमारी हार गिनुई बाऐ आईस, आई सऐब लाऐ शुरिह शांऐन थिह। 
तेह तिनिये आफरोह नोज़ोर आकाश केह टानिह देह शांओस। 
तेह तेस लाह एकह ज़ुह रोह एकह लोडोह ज़ेओ ज़ोत देखनो आओस।
तिज़ रोह लआ स्वयंवर काह सांच़ेक दुर मांटी रोह ढेर गाश छ़ाटोह केह बिक्रमाजीत गाश पोडोस।
तिज़ काह पोएले राज़कुमारिये होई ज़ुह रोह ज़ोत आफरोह मेहल काह मुलुक दुर देखिह थियोह। 
सोह जयमाला गिनुइ सऐब लाऐ शांऐन-शांऐन पांह मांटी रोह ढेर काछ़े पोछ़िस, आई जयमाला होसो अपंग रोह क्यारो केह बेज़ोस।
होई देखिह देह सऐबे मांनुशा बानबात बोलियेन थियेह। 
तेस रोह बुआ बह तेस काह ङारे थियोह।
तिनिये तेस लाह दहेज होरिह नेदेई देह। 
राजधानी काह सांच़ेक दुर राज़ा रोह एकह आयेक मेहल थियोह। 
तिनिये तेनोर लाह होसो देई देह बोलोस, ऐह तुहं होई अपंग सिह तिन्छ़े थाके। 
मुकाछ़े काताई नाछ़े।
राज़कुमारिये तिन लाह छ़ाटोह केह बेज़िह तोल्याओस, आई होसो मेहल केह नाठिस। 
दुईये तिन्छ़े थाकेन थियेह।
तेस रोह आमां काज़ु-काज़ु तिन्छ़े च़ोरिह आछ़ती थिह, आई खानोह-पिनोह रोह च़िज़ा देई नाशती थिह। 
राजकुमारी तिन रोह सेवा टानेन थाकदी थिस।
बिक्रमाजीत लाह राज़कुमारी सेह थाकेन पांह पांच़ मोसारो फिरोस। 
एकह दयार दोथिह रोह बेला केह बिक्रमाजीत लाह गुह छ़ार्राईनो आओस। 
तिनिये राजकुमारी लाह बोलोस, आई सोह तिन लाह तोल्याई देह नियोस। 
तेह एकह कुवांङ रोह कनारे बेशाई ज़ागोस, आई आफु स्या सांच़े आङमांऐ नाशिह पोरखी थिह।
कुवांङ केह एकह टिपलोक्ट बाशेन थियोह। 
टिपलोक्ट रोह काद शुनिह देह, बिक्रमाजीत रोह पेट केह सांपे बोलोस, ऐह किह टानु, हांऊ पेट केह बिते सुहं। 
ऐकुम बेरे हांऊ बाऐ हुतांह तांऊ लाह मुलुक मोज़ाऐ खांदोह थियोह।
सांप रोह बाते शुनिह देह टिपलोक्टे बोलोस, तुहं किज़ु ऊशाऐन सेह? 
ऐकुम बेरे बाराह बोराश रोह काँजी हुतांह आई होई तिज़ लाह ज़ुटतांह, तेह तुहं ईन रोह पेट केह टुकरा-टुकरा फिरसे, आई ज़ेत्रेह होई गुहं छ़ारिह बाई गारेस। 
तेह हांऊ तिज़ लाह बोडोह मोज़ाऐ खांसुहं।
गुह छ़ारिह पिछ़ुह बिक्रमाजीते तेनोर रोह सऐब बाते शुनोस। 
तिज़ मांज़ काह राजकुमारी आईस आई तिन लाह तोल्याई देह गिनिह ठुरिस। 
महल पोछ़िह देह बिक्रमाजीते मेंढक सिह साँप रोह बाते तेस लाह बोलोस।
राजकुमारिये बोलोस, किह पोताह पुरानो कांजी मेरोह आमां काछ़े पोरेस। 
होयो बोलिह सोह आफरोह आमां काछ़े काँजी लोरिमे लाह नाठिस। 
च़ोरियेन-च़ोरियेन पाह सोह आफरोह आमां काछ़े पोछ़िस आई सऐब बाते तेस लाह बोलोस। 
आमां काछ़े तेस लाह काँजी पोरोस। 
आई सोह तिन लाह गिनीई मेहल केह नाठिस।
राट खांऊ खांई काह पिछ़ुह सुतेन थियेह, तेह राजकुमारिये बिक्रमाजीत लाह एकह गिलास केह काँजी ज़ुटेयाओस।
आई सांच़ काह पिछ़ुतांह तिन लाह पेट दुखेन थियोह।
तेह तिज़ काह पिछ़ु तिन लाह निज़ नाछ़ेन थियोह।
दोथिये तिन लाह गुह छ़ारनो ल्याओस।
राजकुमारिये तिन लाह छ़ाटोह केह बेशाई देह तोल्याई कुवांङ रोह कनारे बेशाई ज़ागोस। 
तेह तिज़ काह पिछ़ुतां दीर्घशंका केह सांप रोह टुकरा निकलेन थियोह। आई तिन रोह पेट हाल्खो फिरेन थियोह। 
आयेक दयार ताज़ु राट तेसे तिन लाह काँजी रोह एकह गिलास आई ज़ुटनो बेज़ोस। 
सोह पुरोह तराऐ तन्दरुस्त फिरोस। 
सोह पोएले काह ऐसा सिह चुस्त देखनो आछ़ेन थियोह।
एकह दयार राजकुमारी रोह बुआ काछ़े एकह मुकद्दमा आओस। 
तिज़ रोह तिन काछ़े फेसला निफरोस। 
होई फिकोरे सोह परेशान थियोह। 
ज़ेत्रेह होई बाते रोह खोबोर राजकुमारी लाह लागोस। 
तेह तेसे आफरोह पुशां लाह सऐब बाते बोलोस।   
तेस रोह बाते शुनिह देह तिनिये बोलोस, आफरोह बुआ लाह बोल, किह सोह फिकोर मांटाने कोन। 
होई मुकद्दम रोह फेसला हांऊ टानसु कोन।
राजकुमारिये होई बाते आफरोह आमां लाह बोलोस
तेह तेसे राज़ा लाह बोलोस
राजा मुलुक खुसी देखोस। 
तिनिये तिन लाह आनमे लाह एकह गोरोह बेज़ोस।
गोरोह लाह देखिह देह बिक्रमे बोलोस, होई राज़ा लाह होतिग बिह पोतांह नुदोवां किह हांऊ अपंग सुहं आई गोरोह गाश बेशिह नोबोल्दो सुहं। 
सोह राज़ा केयोह फेसला टानिह बोलेस?
नुकुरे गोरोह वापिस राजा काछ़े नियोस। 
आई बिक्रमे ज़िह बोलिह थियोह सोह बिह तिन्छ़े शुन्याओस।
शुनिह देह राज़ा मुलुक लाज़ाईयोस। 
तिनिये तिज़ काह पिछ़ुह तिन लाह आनमे लाह एकह पालकी बेज़ोस। 
तिज़ केह बेशिह देह बिक्रम राजमहल केह पोछ़ोस।
राजाऐ तिन रोह स्वागत टानोस आई मुकद्दमा रोह दस्तावेज तिन काछ़े आनिह देनोस।
तिनिये तिज़ लाह शिखीई आई नुकुरा लाह हुकुम देनोस
नाशो! आई एकह शहतूत रोह लान-लानोह बेरगा होर रोह एकह बारोह ज़ुर्राई गिनिह आछ़ोह।  
आई सांच़ काह पिछ़ुह सोह शहतूत रोह लान-लानोह बेरगा होर रोह एकह बारोह ज़ुर्राई गिनिह देह बिक्रम काछ़े आनिह देनोस। 
मुकद्दमा रोह सुनावाई शुरु फिरोस।
सऐब काह पोऐले बिक्रम काछ़े एकह मांनुश आओस। 
तिन लाह देखिह देह बिक्रमे तिन काह पुछ़ोस, बोल तुहं कुन सेह?   
हांऊ कोरोम सुहं। 
सोह मांनुशे बोलोस।
तेरोह मुकद्दमा कियास? 
बिक्रमे दुबारा पुछ़ोस, आई तिनिये ज़ोवाब देनोस, हांऊ सऐब काह बोडोह सुहं। 
होज़ रोहवे फेसला टान।
पोएले मेरोह हाथ बेज़, तेह फेसला टानसुहं। 
बिक्रमे हुकुम देनोस आई तिनिये आफरोह माया रोह सोते बिक्रम रोह ज़ाखा हाथ बेज़िह देनोस।
ऐह बिक्रमे आफरोह ज़ाखा हाथे शहतूत रोह जाले तिन लाह लोसोस।
लोसेन पांह तिनिये तिन काह पुछ़ोस बोल! कियाह मेईंयेह होयो कोरोम खोटिह थियोह, ज़िज़िये मेरोह आज़ होयो हालोत साह?
तिन रोह बाते शुनिह देह कोरोमे बोलोस राज़ा नुवांह! अचानाके आछ़ुन कोरोम दिमांङे थियोह, 
तेबिह तेईंयेह ज़ानिये ब्राह्मण रोह मुसिबोत आफुह गाश मांगिह देह। 
तेह तांह तेरोह होयो हालोत साह। 
ऐह राज़ा मेरोह फेसला टान।
ठीकस तुहं आफरोह ज़ागा केह बोडोह फिर। 
नाश आफरोह काम खोट। 
बिक्रमे फेसला शुन्याओस आई सोह तिन्छ़े काह ठुरोस।
तिज़ काह पिछ़ुह एकह आई मांनुश तिन रोह सोमने खोरोह फिरोस। 
तिनिये बिक्रम काह पुछ़ोस बोल! तुहं कुन सेह आई तेरोह मुकद्दमा कियास?
हांऊ दोरोम सुहं। 
आई हांऊ बोडोह सुहं। 
मेरोह फेसला टान। 
सोह मांनुशे बिक्रम काछ़े प्रश्न ज़ागोस।
पोएले मेरोह हाथ बेज़, तेह हांऊ तेरोह फेसला टानसुहं। 
बिक्रमे हुकुम देनस आई तिनिये आफरोह माया रोह सोते बिक्रम रोह खोजा हाथ बेज़िह देनोस। 
तेह बिक्रमे शहतूत रोह एकह लानोह जाल गिनिह देह तिन लाह लोसोस।
लोसेन पांह तिनिये पुछ़ोस बोल! 
कियाह मेईंयेह आफरोह ज़िन्दगी केह किछ़े दोरोम पुरोह नाटानिया आई किछ़े बिह दोरोम रोह काम नोखोटिया?
नुवांह राज़ा! तेरोह गान कुने बिह धर्मात्मा नुदोह। 
तेईंयेह तांह मुलुक दोरोम रोह काम खोटिह देह आई तिज़ लाह पुरोह बिह टानिह देह।
तेबिह तेईंयेह ज़ानिह देह बिह आयेक रोह मुसिबोत आफुह गाश मांगिह। 
आई तिज़ रोह नोतिज़ा तांऊ लाह पोरिह देह। 
ऐह मेरोह फेसला टान। 
होयो बोलिह देह दोरोम च़ुप फिरोस।
तुहं बिह आफरोह ज़ागा केह बोडोह सेह। 
बिक्रमे बोलोस आई दोरोम शुनिह देह ठुरोस। 
तिन रोह नाशती सेह एकह देन मांनुश आईस आई बोलेन थिह मेरोह बिह फेसल टान।
तुहं कुन सेह आई तेरोह मुकद्दमा कियास? 
तेसे बिक्रम काह पुछ़ोस।
हांऊ विधिमांता सुहं, आई मेरोह मुकद्दमा होईस, किह हांऊ बोडिह सुहं, आई ज़िह किस्मोत केह चेमांदी सुहं। 
होसोवे फिरदोस। देन मांनुशे बिक्रम लाह बोलोस, आई तेह तिनिये बोलोस, तुहं बिह पोएले मेरोह एकह खुडी दिमांङ टान, तेह हांऊ तेरोह फेसला टानसुहं।
हांऊ डोरिह आई सुन्च़िह काले होई बाते नाछ़ुह।
आज़ होयो ज़नोह आछ़ेन थियोह, ज़ेओ किह आपिये नोऊवोह पाठ शिख्याईस
ज़िन्दगी केह आङमांऐ बोडियेन थाकनोह।
कोथा तामोर रोह ज़िन्दगी रोह ज़ुरुरोत साह।
कोथा शुनेने तामोरिह बोडेह फिरदे सिह।
"कालू सिह दांम"                                
एकह देश केह कालू नांओ स्या मांनुश थाकदो थियोह।
सोह मुलुक गरीब थियोह।
मोज़दुरी खोटिये आफरोह दयारो गरदोह थियोह।
पेरेह लाह दुई बोक्त रोह रोटिह बोडोह मुश्किले देंदों थियोह।
एकह दयार तिन लाह कुने तांह सोलाह देई, किह गोरु पाल्याओ आई खीर बिकिनोह रोह काम खोट कोन।
तिन लाह बिह होई काम पोसोन्द आछ़िह देह।
बाहनाऐ गोरु रोह सेवा बिह फिरेस, तिनिये सुन्च़ियोस।
गोरु लोविह आनिह देह आई मुलुक मेनोते तेन्दुईये गोरु रोह सेवा टानेन थियेह।
गोरु रोह खीर बिकिनमे सोह शहर केह नाशेन थियोह।
दोथिह च़ार बाज़े खीर गिनिह सोह शहर केह आछ़तो थियोह।
तिन रोह आमदनी बोडिनो गाश सोह मुलुक खुसिये थाकेन थियोह।
गोरुऐ गाटोह मोसारो काह पिछ़ुह एकह बाछ़री लाह ज्रोरमोस।
तिन रोह खुशी रोह तांह हिसाबे निथियोह
तिनिये गोशाला खोल्यामे सुन्च़ियेन थियोह।
दुई त्रोन गोरु कुन तांह ओरिक काह लोविह आनिह देह।
तिन लाह लागेन थियोह किह खीर केह मुलुक फायदा साह कोन।
गोबर तांह डोखरोह केह खाद रोह काम आछ़तो कोन।
शांऐन-शांऐन पांह तिन रोह डोखरो बिह ऐसा नाज़ दियेन थियोह।
तिन रोह देन मीरा तांह मुलुक खुश थिह।
एकह दयार एकह गोरुऐ बाछ़रु रोह ज़ागा केह दांम लाह ज़ोरमोस।
तेनोरिह वाल परेशान फिरेस।
तेन्दुईये सुन्च़ियोस ऐह तांह दांम हाल खोटनो रोह काम बिह नाछ़ते साह।
ट्रक्टरे डोखरे बोदेंह साह।
कालुऐ आफरोह देन लाह बोलोस, दोथिह हासल ऊज़िह देह दांम लाह गिनिह शहर केह पोछ़ाई आछ़सुहं।
तिनिये होयोवे टानोस।
गाटोह दयार काह पिछ़ुह गोरुऐ बाछ़रु लाह ज़ोरमोस।
दुईये मुलुक दुखी थियेह।
तेनोरिह गोरु रोह सेवा टानेन थाकदे थियेह। 
तेनोरिह ऐह तेनोर लाह मांरनो सिह गाली होरिह दियेन थियेह।
बाछ़री निदितांह तेह तेरोह कियाह काम होयो बोल्देस।
मांनुश रोह स्वभाव केह होई बाते आछ़नो लाज़ाईनो रोह बातेस।
कालुऐ आफरोह देन लाह बोलोस, ज़ेओ सोह दाम लाह शहर केह पोछ़ाई थियोह। 
होत्योवे होज़ लाह बिह पोछ़ाई आछ़सुहं।
आयेक दयार तांदु तिनिये चुपचाप दाम लाह शहर केह पोछ़ाई आछ़िह देह।
मुलुक दयार सेग होयो सिलसिला च़ोलेने थाकोस।
कासे लाऐ पोतांह नालागदो थियोह।
बोराश काह पिछ़ुह शहर रोह लाम्बोह गोलिह केह आठ-दस दामां होरिह सोलोक गाश रिटाईयेन थियेह।
काज़ु गोसार खांदेह तेह कांजु मार।
एकह दुई बोराश काह पिछ़ुह तेनोरिह ताकोत स्या होरिह फिरिह देह।
खांऊ नोपोर तांह मुलुक परेशान फिरदे थियेह।
काज़ु सब्जी मंडी रोह चक्कर बेज़दे थियेह, तेह काज़ु मांनुशा होर रोह डोखरे नाशिह ज़ाऐन सेग खोर खांदेह थियेह।
तेनोर लाह ऐह लोस्ते बिह थियेह।
कालु गाश ज़ानिह केयोह ग्रोह थियोह 
किह तेस रोह गोरु दामांऐ ज्रोरमदी थिह।
ततेह तिन रोह देन बिह परेशान फिरिह थिह आई तिन लाह बोलेन थिह किह ऐह गोरु पाल्यानोह बोन्द टानुगे।
तिन्छ़े बोखे दामां ज़ाला-नांह काला होनदे थियेह।
आयेक दयार तांदु सोलोक रोह कनारे खोराह दुई दमां डोङाऐन पांह आफरोह कोन्या होर लाह आर्राऐन थियेह।
आई साच़ काह पिछ़ुह तांह मुलुक दमां कोठा फिरेसाह।
सोलक गाश गाडी होर लाह मुलुक परेशानी फिरेन थियोह।
ऐक्या तेनोर लाह पोरु टानमे रोह तेईंयेह हार्न बाज़्यादे थियेह। 
तेह ऐक्या बेरेहमिये तेनोर लाह गाडिए तुङमांई बेज़दे थियेह।
एकह दाम तांह ङारे रातोह फिरिह आई होसो गाडी रोह सिसोह लाह बानिह देई।
प्रतिभा: आंह दिमांङ बोलेन सेह। 
तेबिह मानसिकता ईमरिह बिह नोबोदली पुशां पेर रोह पोरदान सोमाज केह।  
देनिह पेर लाह बराबोर रोह होंक साह।
तेबिह बोदिह बाग पुशां पेरे समाज लाह देनिह पेरे एकह आंखिये नाबदेस।
तेनोर रोह काम केह कमी गारनो, तेनोर रोह लाईनो-बिदिनो गाश बानबात बात्यईनो।
आज़ बिह सभ्य समाज केह देखिह बोलसोह।
सऐब गाली रोह शुरुवात मां-बोऐना काह टानदे साह। 
सभ्य समाज रोह प्रहरी।
आज़ बिह देनिह पेरेह महफुज़ नुदिह गोरे यांह बाऐ।
कियाह पोतांह कुन स्या आयांरोह ज़ागा काह होई उल्लू होरिह आछ़िह देह।
नारी लाह आज़ बिह होसोवे परेशानी होरिह साह। 
ज़िह सालो पोएले थियोह।
युग बोदलियोस, अंधाधुंध निर्माण फिरोस, तेबिह शांरे सोच़ नाछ़िह देह।
किज़ु सुन्च़िदे किह देन मांनुश कमज़ोर कोन?
अचानाक नोज़ोर नाठोस। आंह! सर्वज्ञा तुहं केत्रेह आछ़िह?
सर्वज्ञाः मुलुक बेरिह देह।
तुहं दिमांङ बोलेन सेह। देनिह पेर लाह ज़ेत्रेह मोने ईज़ित नेदेह तेह किज़ु मोन्यांऐन महिला दिवस?
श्यामला: नुवांह बोऐन ऐक्या मांनुशा होयो साह।
बाकि सऐबे ज़ानदे साह। 
गार्गी,मैत्रायणी, लक्ष्मीबाई, इंदिरा गांधी, कल्पना चावला सऐब रोहवे काम होर रोह तारिफ फिरदोह साह।
मुक्तकंठ काह ऐक्या मांनुशा होर लाह शोठाई देह सऐबे तारिफ टानदे साह। 
26-फरवरी रोह वायुसेना पायलट लाह कोलाङ टानोह। 
ज़िह आतंकी ठिकाना होर लाह खोतोम टानिह आछ़िह थियोह।
तामोर रोह विदेश मंत्री सुषमा स्वराज लाऐ शांओ।
आंह हांऊ मांन्याऐन सुहं, किह आज़ मुलुक समस्या होरिह ईमरिह बिह होयोवे साह। 
तेबिह तामोरिह देन पेर लाह बिसमोन्तांङ निफिरिह तिज़ रोह हल गारनो च़ाँनोह।
प्रतिभाः परित्यक्ता देनिह पेर, दुर्व्यवहार काह पीड़ित देनिह पेर रोह गोटिह नुदोह। 
बल्कि बोडियेन नाशेन साह।
तिज़ रोह तांई कुन ज़िमेदार साह।
शिखियुन देनिह पेर लाह बिह मांर खांऐन आई शोषित फिरेन देखिह मेईयेह।
एकह दयार रोह बातेस। 
नुकरी नुदोह ऐक्य देनिह पेर लाह मेईंयेह ज़ेत्रेह तेस रोह शिखियुन पुशां काह मार खांऐन देखिह तेह होयो ज़ानोह आछ़ेन थियोह। 
सोह बिच़ारी लाज़ाई देह च़ुटकाङ थाकदिस।
एकह बिलेह ज़िन देश तोरोकी टानेन साह। 
तिन्छ़े होयो बाते होर काह मुटकान लाज़ाई देह ऊटोह फिरदोस।
20प्रतिशत पुशां मांनुशा होर लाह शोठाई किन नांह किन देनिह पेर रोह तोरोकी देखिह खुश निफिरदेस, आई ज़िङाई-ज़ाङगाई देन छ़ेल्डी पेर लाह बोच़ानो रोह बाते बोल्देस।
ज़िह देश केह माँ दुर्गा रोह पूजा फिरदोस, नवरात्रा आछ़िह पिछ़ुह कंजके पुज़दे साह। 
होसोवे देश केह बोखे शाल्टि होरिह मासुम छ़ेल्डी पेर लाह किह-कियाह टानदेस।
स्कुल, महाविद्यालय, दोफ़्तर सऐब ज़ागा शाल्टि होर काह बोच़िह थाकनो स्या।
बाज़ार काह काज़ु कुन देन मांनुश लाह हांडेन देखिह, केयोह नोज़ोर दुकानदार होर रोह थाकदोस। 
तुमोरिह ज़ानदे सोह।
ऐक्याऐ गुडियाँ होरिह आफरोह दुख समाज रोह सोमने ज़ागदी साह।
बोऐन होयो दिवस मोन्यांई देह कियाह फायदा ज़ेत्रेह पुशां पेरेह पोरदान समाज़ रोह वामांङ सोच़ ज़ागदे साह।
प्राचीन काल काऐ देनिह पेरे सऐब काम होर केह पाक्का साह। 
तेबिह तेस लाह पिछ़ाऐ ज़ागनोह रोह कोश-पिश टानेन थाकदेस।
आज़ छ़ेल्डी पेरे लाह आङमांऐ आनोह रोह पुरोह ज़ोर बेज़ेन साह। 
तेबिह संस्कर विहीन ईलिम किन तांह आयेक ठांऐ नियेनस।
सर्वज्ञाःदी दिमांङ बोलेन
ऐह आमोरिह च़ुटकाङ नाथाकिह।
ज़िन बिह नारी शोषण फिरेन देखतांह आवाज़ तोल्याईयो।
देन मांनशे, देन मांनुश रोह दुश्मोन निफरोह। 
होयो माहोल ज़ुर्रानो च़ाँनोह।
दहेज़ यांह होयो लालच़ी होर लाह सबक शिख्यानो च़ाँनोह।
नोऊवोंह ज़ोमना रोह मांनशा होर लाह संस्कार स्या ज़ुर्रानोह हुवेस।
तामोर लाह आफुवे दुर्गा यांह लक्ष्मीबाई फिरनोह हुवेस।
आंह आफरोह पाखुरा गाश तामोर लाह ब्रोरोसा साह। 
तामोरिह उडान मांऊविह बोल्सिह। 
ज़ुन बिह तामोर रोह पांखुर काटमे च़ाँतांह तामोर लाह तेनोर रोह आंखिह गारिह बेज़नो च़ाँनोह।
हालात केयोह बिह हुतांह तामोर लाह कमज़ोर निफिरनो च़ाँनोह।
प्रतिभा: तामोर रोह गान सऐब देनिह पेर लाह शिखिह देह आङमांऐ आछ़नो च़ाँनोह, आई तिज़ काह बिह बोडोह बाते तांह होईस किह अन्याय सेहन टानोह सऐब काह बोडोह पाप साह।
संस्कारी तांह देनिह पेरेह फिरोह तेबिह अन्याय रोह खिलाफ रोह बिह तेस रोह बिते सोंत हुवोह च़ाँई। 
तेह पुरोह दिवस देनिह देर रोह हुवेस।
त्रोने बोऐना प्रतिभा रोह कविता गुन-मुन्याऐन थियेह।
काज़ुऐ नोडोरेयो।
भारत देश रोह आमां।
शिखियुन मांनुशा आङमांऐ आछ़ेयोह।
किश्ती च़ाल्यादो स्या ओसली मांनुश
वामांङ तांह तामोर रोह सोच़ थाकदोस।
एकह बेरे एकह चमगादड़ कास रोह तांह गोरे घुसन मांईदे।
ओरु-पोरु रोह सऐबे मांनुशा तिज़ लाह मांरमे कोन दोर्रान मांईयेन थियेह।
काज़ु तिज़ लाह ज़ादु बोल्देस, तेह काज़ु राक्स बोल्दे थियेह।
गोरे बेशिह छ़ोटु सऐब शांऐन आई शुनेन थियोह।
तिनिये सऐब लाह बोलिह, ईज़ लाह किज़ु लोसेन सोह?
ईनिये तुमोर रोह कियाह बिगारिस?
ईज़ लाह मांरिह देह तुमोर रोह कियाह बोलाई फिरेस?
ईश्वरे होई दुनिया केह मुलुक च़ि़ज़ा होरिह ज़ुर्राई देह।
ऐनोर लाह मांरनो तामोर रोह मोकसोद नुहुनो च़ाँनोह।
ज़ानबोरा तांह दोरती रोह शान साह।
ऐकुम बेरे कमज़ोरा लाह होयो च़ाफर्रायता, तेह बोलोह नाछ़ेस।
तामोर लाह अंधविश्वासी होर रोह गन ज़िन्दगी खराब नाटानोह च़ाँनोह।
तिन रोह बाते शुनिह देह मांनुशा बोलियेन थियेह। 
ईन लाह झाड़-फूंक टानदे स्या होर काछ़े गिनिह हांडोह।
बिच़ारो छ़ोटु सोम्ज़ाऐन थाकिह, तेह बिह कुने नोसोम्ज़ियेन थियेह।
सोह बोलेन थियोह होई चमगादड़ रोह आछ़नो काह किछ़े अपशगुन निफरेस।
बिच़ारो रुवेन थियोह।
आई साच़ काह पिछ़ुह गोरुऐ बाछ़री लाह ज़ोनोम देनोस। 
आई डकिया च़िठिह गिनिह आओस।
छ़ोटु रोह बोडोह बुआऐ शिखियोस किह तिन रोह बुआ रोह तोरोकी फिरिस।
पुरोह परिवार बिशादी थियोह।
तेनोर लाह छोटू रोह बाते कोलाङ आछ़ेन थियोह।
आफरोह सोच़ लाह देखिह तेनोरिह लाज़ाईऐन थियेह।
लोडोह ज़ेओ छोटू मुलुक खुश फिरिह देह बोलेन थियोह, ईश्वर रोह ज़ुर्राऊन च़िज़ा तांमोर रोह वामांङ नोखोटदोस।
तेबिह शर्त होईस, किह तामोरिह बिह तिन रोह वामांङ नोखोटुगे।
सऐब लाह सोमोज़ आओस।
तिन रोह तेते सिह बोडोह बुआऐ चमगादड़ लाह तोल्याई देह बरान्डा केह बोट गाश ज़ागोस।
लोडोह ज़ेओ छ़ेल्डुऐ सऐब रोहवे आंखिह खोल्याई देह।
छ़ोटू रोह बोडोह बुआऐ बोलोस, कुने बिह च़िज़ वामांङ नाथाकदोस। 
बुरा तांह तामोर रोह सोच़ थाकदोस।
संस्कार आज़ बिह साह।
बानबात ज़ाओह केह अचानाक कालोह ज़ुह होरिये आकाश लाह गेर्राओस।
किसान होरिये आफरोह समान बिते बिह नाटानिह थियोह किह अचनाक बानबात गोऐन लागोस।
भोलु बिह हासाले लोऊन खोर लाह बिते तोल्याऐन थियोह।
तिन रोह देन सावित्री सिह छ़ेल्डी शगुन बिह तिन सेह काम खोटेन थिह।
परमांत्मा काह सऐबे होईये बोलियेन थियेह, गाटोह तांह सब्र टान। 
आमोर लाह काम छ़ेकनो बेज़
बुढी आमां सऐब शुनेन थिह।
परमात्मा लाह पोरख बोलेन देखिह देह बोलेन थिह
यांह बेकुबा होरिह! तुमोर रोह ओकोल केह पानिह नाशियांह।
काज़ु नाक रोगडायाइ कालोह ज़ुह होर काह पानिह मांगदे सोह, आई बोल्दे सोह, आमोर रोह नाज़ होर लाह बोच़्याओ ईश्वर आई ज़ेत्रेह इश्वर देंदोंस।
तुमोरिह पागल फिरिह सोह।
किछ़े तोरिकाऐ नोमोन्यादे सोह।
मेरोह राम कास-कास रोह मोन्यासे।
सऐबे तिन लाह आफरोह इशारा गाश नाच़ामेहं च़ाँदेह साह।
मुलुक फिरिह दुनिया रोह मोनमानी।
ऐह मेरोह राघव ज़िह च़ाँऐस होसोवे खोटेस।
तिज़ काह पिछ़ुह तांह गोऐन बानबात लागेन थियोह।
बुढी आमां लाह सावित्रिये गोनोस बिह, तुहं तांह वामांङे खोटेयासे, आफरोह मुहं बोन्द ज़ाग।
होयो ज़ानोह आछ़ेन थियोह किह बुढी रोह नाता बोगान सेह साह, आई होसोवे गोऐन लागनो बेज़ेन साह।
खेर ज़ेओ नांह केयोह समान सिह खोर खुर केह ज़ागिह देह।
गोरु डोगाऐन पांह प्रकृति लाह शुक्रिया बोलेन थिह। 
ऐह तेनोर लाह हारोह खोर खांमेह लाह पोरेस।
शुकुन बुसा मिशाऊन खोर नोपोरेस।
ज़ानबोर बिह चीं-चीं,कू-कू बोलेन पांह खुसिह देखेन थियेह।
शगुन लाह आपी रोह बाते बोलोह लागोस।
तेसे बोलोस, आपी! मांनुश आफरोऐ मोरज़ी टानदोस। 
तुहं किज़ु परेशान फिरेन सेह?
ऐस लाह तोसोली निफरेस।
तुहं खुसिये थाक।
ताल-तलैया, डोखरो-डाटकोह लेमकाऐ पानिये सिनोह टानोस, होसो अनजान सोंते
गोऐन पुरोह राट लागेन थियोह।
ज़ामिदारा सुन्च़ियेन थियेह किह ऐह आई सांच़ेक गोऐन आई लागतांह बोलोह थियोह।
बुढी आपी मुलुक राट सेग शांरे गेत ल्याऐन थाकिह।
दोथिह बिह गोऐन लागेन थियोह।
डोखरो-कुवांङा होरिह पानिये पुरोह बोरिह थियोह।
टिपलोक्टा होरिह टर्र-टर्र रोह काद गारेन थियेह।
तिज़ मांज़ काह पोडोस केह थाकदिसे मंगला आमनी ज़ोर-ज़ोरिये दादुरा होर लाह गोनेन शुनोह आछ़ेन थिह।
गोऐन लागदिसे युहं नेरेमांने होरिह टर्र-टर्र बोल्दे साह।
तिन रोह बोवारी बिह बोलेन थिह, तेस लाह मुम्बाई काह पहाड़ केह जानेक टानिह आनिह थियोह। 
आंह आई किच़र बिह होतिग फिरदोस किह फिन्डरा बिलेह गन्दा देखनो आछ़तोस।
ज़ानिह बोगान गोऐन किज़ु बेज़दोस?
लोडेह छ़ेल्डु पेरे बिह कानिया गारेन थियेह, होतिग पानिह ऐह आमोरिह किन खेलसिह?
बुढिये सऐब बाते शुनिह देह आफरोह कानाल्डी काह पुछ़ोस, कियाह तेरोह बिह होईये विचार साह?
कियाह गोऐन नालागनो च़ाँनोवा?
शगुन ज़ोर-ज़ोरिये रुवेन थिह। बोलेन थिह आपी! तामोरी आज़ रोह मांनुशा होरिह मुलुक मोतलोबी फिरिह साह।
आफरोवे सुन्च़ियेन थाकदेस।
होई प्रकृति रोह चर-अचर ज़ानबोरा लाह सऐब च़िज़ च़ाँनोह स्यास।
मांनुश ऐखोह आफरोऐ बोख शांदोस
तेबिह तेरोह राघव लाह तांह दुनिया रोह फिकोर साह।
आपी हांऊ बिह होई दुनिया काह खुश नुदिह सुहं, युहं मांनुश केत्रेह सुदरियेस?
आपी कानाल्डी रोह बाते शुनिह देह खुसिह देखिस।
तेसे ज़ानोस किह होई पीढी केह बिह बोलोह संस्कार साह, मांनुश बोच़ेस।
तेस लाह आफरोह अस्तित्त्व बोच़ानो आछ़ेस।
मेरोह छ़ेल्डी गान मुलुक छ़ेल्डु पेरेह होयोवे सुन्च़िदे हुवेस।
दुनिया दुबारा काह प्याशोऐ ज़िलमिल्याऐ थियोह।
राम रोह अबध रोह गान पुरोह राष्ट पाक्का फिरेस।
नोऊवोह पीढी संस्कार स्या फिरेस।
आलकोह,ज़ोलान मांईनोह, कुटोन सऐब राक्स ज़ेनोह दोरती रोह ओन्त फिरेस।
ऐह हांऊ सुखे होई धाम लाह शोठाई तेरोह बैकुण्ठ केह आछ़िह बोल्सुहं।
मांलाह आफरोह शरण केह थाकनो बेज़ राम! थाकनो बेज़
लोडोह ज़ेओ ज़ानबोर
एकह लोडोह ज़ेओ ज़ानबोर दोथिह ऊज़िदिसे देखनो आओस।
मांलाह ज़ानोह आछ़ेन थियोह, सोह मुकसिह बात्याईमे च़ाँऐन साह।
तेह हांऊ हासाले गोरे रोह सारा काम फारिक टानेन थिह।
गाटोह दयार काह पिछ़ुह ज़ानिह किह काम तांह काज़ुऐ नेछ़ेकिदो स्यास।
पोएले ऐस रोह बाते शुनतांह बोलोस।
ज़ेओऐ हांऊ आङमांऐ नाशिह, तेह एकह च़ोरखी
कादे नागारिह देह मुलुक रुवेन थिह।
तेस रोह मिस्ती निकलेने थाकेन थियोह।
मेईंयेह पुछ़िह च़ोरखी बोऐन किज़ु रुवेन सेह?
सोह बोलेन थिह ज़ेत्रेह छ़ेल्डी पेर लाह च़ोरखी बोल्दे थियोह 
मांलाह वाल बोलोह ज़ानोह आछ़तो थियोह।
तेह आज़ च़ोरखी होर रोह गान छ़ेल्डी पेरे बिह गोरे-गोरे देखनो नाछ़ेनस।
कियाह आमोर रोह गान छ़ेल्डी पेरे बिह खोतोम फिरेसा?
21वीं शताब्दी रोह आमां होरिह बिह छ़ेल्डी पेर लाह बेदान नाटानदिस।
तेनोर लाह बिह छ़ेल्डु पेरे पोसोन्द साह।
आखिर छ़ेल्डी पेरे कियाह बिगारिस कास रोह।
ऐकुम बेरे च़ोरखी नाछ़तांह तेह ब्रान्डा शांरे नालागेस 
आई छ़ेल्डी पेरे नुहुतांह गोर बिह बोलोह नालागेस।
हांऊ तेरोह गोरे आछ़िह सुहं, तुहं सऐब लाह सोम्ज़ाओ किह छ़ेल्डी पेर लाह नामांरोह।
ऐनोर लाह मांरिह देह किने सुख नाछ़ेस। 
पानी रोह तांईये तरसन मांईनोह फिरेस छ़ेल्डी पेर रोह बिना।
छ़ेल्डी पेर रोह गान हमदर्दी कासे रोहवे नाथाकदोस।
आमां बुआ रोह नांओ होईये रोशन टानदिस।
हांऊ तेस रोह बाते शुनिह मोन केह सुन्च़ियेन थिह किह बाते तांह च़ोरखी रोह दिमांङस।
मेईंयेह तेस लाह पानिह पियाई, खीर केह रुज़ाई रोटिह देई देह आई तेस सिह रेन बेज़िह किह तेरोह प्राल दुनिया लाह ज़ुरुर दिसुहं कोन।
योह शांरे च़ोरखी
तुहं ब्रान्डा लाह शांरे ज़ुर्रादिस।
योह शांरे तेरोह चीं-चीं टानोह
सऐब रोह गरे रोनोक बेज़दिसे
ओरिक्या बिह आछ़तांह
मेरोह मोन लाह काताई पोसोन्द नुदोह।
छ़ेल्डी पेर रोह गान तुहं शांरेसे।
सऐब लाऐ आखाऐ देंदिंस।
कंजूस दौलतू राम"
छ़ेल्डु पेरे देश केह "दौलतू राम" नांओ रोह एकह सेठ थाकदो थियोह।
मांनुशा होर लाह ब्याज़ गाश रुप्या देंदों थियोह।
ऐखोह रुप्या कोमानोऐ तिन रोह मोक्सोद थियोह।
नांह खांनोह रोह होश, नांह लाईनोह रो दयान।
गोरे रोह सऐबे पेरेह होर लाह बिह तिन रोह मुताबिक काम खोटनो फिरदोस।
ऐकुम बेरे काज़ु खांऊ बोदिह फिरतांह, तेह सेठ सेठानी लाह ङार गारदो थियोह।
बिच़ारी सेठानी मोने-मोन दुखे थाकदी थिस।
तेस रोह छ़ेल्डु पेर रोह ज़ानेक बिह फिरिह थियोह।
बिना खोरच़ाऐ तेसे सऐब काम खोटिह थियोह।
बिच़ारी बोवारी होरिह बिह शोरोह रोह आदोत काह परेशान फिरिह थियेह।
तेनोर लाह छ़ेल्डु सिह किन नाशनो रोह बिह ईजाज़ोत निथियोह।
एकह बेरे राट सऐबे पेरेह होरिह गोरे खांऊ खांईयेन थियेह।
सेठ रोह नोज़ोर डिगं केह नाठोस।
तिनिये देखोस किह सऐबे पेरेह होरिये खांऊ खांई बेशिह, तेबिह पोएत डिगं केह मुलुक बोच़िस।
बाशाल रोह दयारो थियोह।
तिनिये सुन्च़ियोस, एकुम बेरे होई पोएत बोच़िह हुतांह, तेह होई दोथिह सेग खराब फिरेस।
तिनिये सेठानी काह डिगं मांगोस आई पुरोह पोएत लाह जुटिह बेज़ोस।
मुरुख सेठ पुरोह राट बिते सेह बाऐ छ़ुलेन थाकोस।
तेबिह तिन लाह आफरोह लालच़ रोह तांई पोस्तान मांईनो नाछ़ेन थियोह।
सेठानिये तिन लाह सोम्ज़ाई बिह तेबिह सेठ तेस लाह बिह च़ुप टानदो थियोह।
बोल्दो थियोह तुहं कियाह ज़ानदी सेह, बोच़ोत टानिदे हांऊ सेठ फिरिह सुहं।
तेह होयोवे तिन रोह कानाल्डु-कानाल्डी होरिह बोडेह फिरेसा।
बोवारी होरिये तेनोर लाह स्कुल बेज़मे लाह बोलोस।
सेठे ज़ेत्रेह तेनोर रोह बाते शुनिह, सोह ङारे बाऊलियो।
छ़ेल्डु पेर लाह आर्राई देह बोलोस, छ़ेल्डु पेर लाह गोरे शिख्याओ। 
स्कुल नाशिह रुप्या बोरबाद टानोह रोह ज़ुरुरोत नुदोह।
सेठ होतिग कंज़ुस थियोह किह बिज़ली बिह नेबेज़दो थियोह।
एकह राट तिन रोह कोमरा केह बोल्टो रोह टुकरा छ़ाप्पर काह दोरती गाश शोरोस।
आँयारोह रोह कोरच़ाते तिनिये बोल्टो लाऐ सांप ज़ानोस।
हासले शोठोह आनोस आई तिन लाह लोसेन थियोह।
एकह मुटकान गाश च़ेकदोस तेह आयेक बिलेह काह बोल्टो सिकदोस।
ज़ेत्रेह सोह आयेक मुटकान गाश लोसतोस। 
सेठ लाह होयो शांऐन पिछ़ुह राट फिरोस।
सांप मांरमे नोमरेन थियोह।
तिनिये सुन्च़ियोस केयोह खतरनाक सांप साह। 
होज़ लाह छ़ाटोहे बोन्द टानिह ज़ागसुहं। 
दोथिह ऊज़िह शांओस।
आफुऐ छ़ाटोह रोह कनारे दोथिह रोह ईन्तज़ार केह बेशिह थाकिह।
ज़ेत्रेह सऐबे ऊज़ियेस आइ बाऐ प्याशो फिरिह थियोह, तेह तिनिये आफरोह पेरेह लाह सऐब बाते बोलोस आई ज़ानिह केयोह प्रकोपस। 
होयो सांप आज़ सेग नेदेखिह थियोह।
गोर रोह सऐबे पेरेह होरिह डोरेस।
तिन रोह बोवारिये बोलोस, बुआ तामोर रोह गोरे बिज़ली नुदोह।
सऐबे मांनुशा तामोर रोह ठाटे टानदे साह।
तिनिये बोवारी लाह मुलुक गोनिह देह बोलेन थियोह, तुमोरिह तांह च़ाँऐन सोह पुरोह दोन-दोलोत छ़ेकिह तांह बोलोह हुवेस।
सऐब पेरेह च़ुटकाङ खोराह थाकिह।
तिनिये बोडोह छ़ेल्डु लाह बोलोस तुहं आई लोडोह स्या छ़ाटोह लाह मेसे-मेसे पोरुह टानोह हांऊ शोठोऐ च़ेक सुहं।
छ़ेल्डु पेरेह ज़ेओऐ छ़ाटोह लाह पुरु टानोस, साऊकारे फाटाक काह शोठोऐ देनोस।
सऐबे बिशादियेसा किह छ़ाटोह पाड सांप नुवांह बोल्टो थियोह।
कोन्‍या होरिह मेईये सोह ब्रेड पोकोडा आई समोसा नाखाई 
तेह बिह तिज रोह जामाङ दिमाङे मेरोह मोन केह थियोह।
किजु बोलताह मेईयेह मोसारोह मोसारोह केह गाटोह रुपया देनोह रुह जुबान टानिह थियोह।  
जिज रोह बोलदलाह कैह सोह तेनदुई बोएन बारुह लाह किछेह बिह नोबलिहदेह सोदाह तेनदुई रोह पंसदरोह रोह समोसा आई पकोडा दियेस।
मेरोह बुआ होयोह बोलदोस किह एकया एकया काम होयोह हुनोह चाओह जिज लाह खोटिह देह ताऊलाह आईई तेरोह मोन लाह ओबोल लागननोह चानोह।
दिमाङे मालाह ताह पोरोह।
कोन्‍या तोमोरिह बिह कुन होयोह मांनुष रोह मोदोद टानिह देह शाओ तोमोर लाह बिह साङनाह पोरेस किजुह बोलताह सोह आज घोरेह साह। 
घोरेह नामे लाह निकलिह।
मोन लाह नेबेसाई आई काबुह केह नाटानिह देह हाऊ सब्‍जी रोह दुकान कैह नाठोह।
गाटोह जेतेग सब्‍जी लोईयोह।
आज मुलुक बेरुईसुह तेह घोरेह नाशिह देह खिचडी याह मेगी जुरासुह सुनचियेन थियोह।
पिछलाह सपताह काह फिछुह एकह बिह गाछोह नोदोईस पाँच- छोह दयार काह पिछुह एकेह सुतोन लाह गुलडाएन सुह।
एकह हाथए कामार गा गिनुदोह बेग लाह सोबालाएन आई आएक हाथकेह स्‍या खिर रोह थेलाह गछोह होरिह दुसतीए रुजिहदेह घोरेह पोछोस।
दोआर कह सानोह खोलामे जुराई साता तिनचेह जोनटङ थियोह। 
सानोह ताह खुलह थियोह।
उतुरिह परेशन फिरोस।
जेएवे घोरेह पोछोह होयोह लगेन किह सोरोग कैह पोछिह सुह।
शंक फिरोह किह किन आएक रोह घोरेह तह नोपोछिह सुआ।
चुटकाङ बितेह रोह कोमरह केह नाठोह।
फ्रिज खोलाई तैह तिज रोह सेलोह सिदाह मुह केह आओस। 
कुनह केह आचार जगिह थीयोह।
मैथी रोह भाजी लानोह आई बडीय कटिह देह जगिह थियोह
दोथिह फ्रिज खोलाताह तिज कैह एकह बिस्‍कुट जागमे लाह बिह जागाह निथियोह।
फ्रिज पुरोह बोरुई देह फुल थियोह।
आई एह साओ साफ जागाहे जागाह थियोह।
मेसेह साथ आनुन सब्‍जी बिह फ्रीज कैह जागिह।
कोनाह कैह जागुन पानिह रोह टेक जिजकेह एकह सपताह काह पिछुह पानिह निथियोह 
एह पुरोह बोरुईदेह चोमकेन थियोह। 
तैह ध्‍यान नाठोस किह पिछाय पिछाय काह अगरबती रोह बास आछेन आई 
मोन लाह खुश जुराएन थियोह।
मेरोह बेग लाह खुरसी गास फिकई बेजिह तेह याद अओस किह दोथीह हाउ मेरोह तोलिया लाह पोलोग गासे जागिह।
तैह साताह तोलिया ताह पोलोग गास नुआ बायह तार कैह जोनटा सुकेन थियोह।
आलमारी खोलाई जिजके नोधोउन गाछोह थियोह तैह एह सेएब गाछोह धोई अई प्रेस टानिह देह ठकानेह जागिह थियोह।
दोथिह एकह साफिह पोरिह निदियेन थियोह आई एह बितेह साफ साफिह गास साफिह रोह गाठलीह जागिह थियोह। 
दोथिह जुराब रोह जोडिह नोपरिह देह तैह आएक आएक रुस्‍या डिजाएन रोह आलाह लाऊईदेह निकली थियोह।
तैबिह एह सेएब जुराबा एकह जागाह काह थियेह आई मालाह साईदेह हासेन थियेह।
रातोह, पिलोह, आसमानी कमीज होरिह हेगर कैह जोनटाङ थियोह।
मेसेह टीबी रोह आऊखा बैसिह,
टीबी जिजगास धूल बेसिह थीयोह ऐह चोमकेन थियोह।
आई तिज कैह नक्‍शा बिह ओबोल देखियेन थियोह। 
पनिह टिश लागिह देह तैह पानिह पिमेह लाह पानठाङ कैह पोछोह। 
सोह पानठाङ कैह लोहसुन प्‍याज आई बानमान्‍त रुस्‍या किसोम रोह गांध थाकदोस
ऐह खाऊ रोह बासे भोख लागेन थियोह।
खवाब देखेन पोह बायह आछिह देह टीबी रोह आऊखा खुरसी गास बेसिह आई मेरोह आखिह लाह बोन्‍द टानिह आई।
सुमचियेन थीयोह तेह तातोह तातोह पोकोडा रोह पलेट आई ऊबाल निकलेन पोह चाय लाह कुनिह ताह टेबल गास जागिह।
जेत्रेह शादुई देह आछतोह थियोह जेएव तेएव दोहयाग सिह चावल खाइऐ गुजारा टानदोह थियोह 
आई आई आज उबाल निकलेन पोह तातोह चाय आई पकोडा रोह मोजा मागेन थियोह।  
रुहमे ताह नाचाई थियोह तेहबिह मखिह काह मिसती रोह दुई टिपचु निकलीह देह पिनचोह गास आओस।
तैह आफलाह सोभलाई तैह पोताह लागोह। 
किजु बोलताह सोह आज घोरेह साह 
सोंसार कैह सेएब सुख आई आराम
कासरोह ताई माँ
कास रोह देन
कास रोह बोएन
तैह कास रोह ताई छेल्‍डी साह।
तुह केतेग बिह बोडोह हुताह तैह बिह सुखी जिनदगी रोह ताई किह नह किह रुह कैह एकह देन मानुष तामोर रोह जिनदगी कैह वाल जुरुरिह साह।
जज फ्रैक कैप्रियो बान्‍मानत रुस्‍या फैसला टानदोस कोन तिन लाह जानदेह साह।
एकह बेरेह पोंदराह बोराष, जोरमुदोह छेल्‍डु थियोह। 
जासलाह दुकान कैह चोर खोटनोह देखोस।
तिन लाह पाई पिछुह सोह चोकिदार रोह हाथ काह ठुरमे चाएन थियोह।
तैह तेनोर रोह ओरुह पोरुह जिङथोलाईनोह कैह एकह शेल्‍फ बिह बाजोस।
जजे वामाङ खोटुन काम रोह बारेह कैह सुणोस तैह पोह सोह पुंशा छेल्‍डु काह पुछोस तेईये दिमाङे किह किह चोरोआ।
रोटी आई पनीर रोह पैकेट पुंशा मांनुष मागदोस
किजु?
मालाह चाई  पुंशा मांनुषे गाटोह जोबाब देनोस।
लोईयेताह
रुपया निथियोह
पेरेह काह मागताह
घोरेह एखोह आमाह साह
बयाजली आई किछेह बिह काम नुदोह
रोटी सिह पनीर तेस रोह ताई चोरिह थियोह
तुह किछेह बिह नोखोटतोआ?
एकह गाडी दोंदोह थियोह।
आमा लाह सामेह लाह एकह दयार छुटिह ठानिह कोन काम काह गारिह बेजिह।
तेईये कास काह मोदोद मागिह हुगोह।
दोथिह काहे मागेन थियोह।
कुनेए मोदोद नाटनाह
बातेह खोतोम फिरोस आई जजे फैसलाह सुनाओस।
चोर खोटनोह आई खासकर ताह रोटिह चोरनोह मुलुक वामाङ काम साह।
आई होई वामाङ काम रोह ताई तामोरिह सेएबे जिमेदार सिह।
कोट कैह तामोरिह आई हाऊ बिह होई चोर खोटनोह रोह दोषी सुह।
हाऊ ईनचे हाजिर सेएब मांनुषा गास आई मालाह आफलह दस डालर डाढसुह।
दोस डालर रोह भुकताएन सेग कुनेह बिह कोट काह बायह नासिह नोबोलोह 
तैह जजे आफरोह खिसोह काह दोस रोह डोलर गारिह देह टेबल गास बेसाओस
होजरोह आलावा हाऊ स्‍टोर आई , गास एक हजार रुपया डाढसुह 
किह एनोरिये एकह भोखोह छेल्‍डु गास मारेह बोरताव टानिह आई पुलिस रोह हवाले देईय।
आगोर  चोबीस घंटा कैह जुरमाना जोमा नाटान ताह तैह कोट लाह सोह दुकान सील टानोह रोह हुकुम देनोह फिरेस।
एह फैसलाह रोह फिरदोस्‍याए थियोह स्‍टोर प्रसाशन आई शादेस्‍या गास जुरमाना रोह रोकोम दियेन आई कोट तिन काह माफिह मागदोस।
फैसलाह सुणिहदेह शादेस्‍या हक्‍का बक्‍का फिरेह साह आई सोह छेल्‍डु रोह ताह हक राङ हक गलचाईये थियोह।
आई सोह जज लाह शुपटी शुपटी भोगान रोह मांनुष बोलेन थियोह।
सुख आई शांति आई खुशिह ओबोल फैसलाह काह आछदोस।
कामजोर लाचार देश कैह थाकदेस्‍या मानुषा लाह फैसलाह जिह देश देदोस तिनचे सुविधा नुताह तैह बिह समाज आई देश खुश थाकदोह साह।
कामजोर डोरिह थकदेहस्‍या आई चाफरादे आई ताकोत देखाई देह डोरदेह साह सोह समाज कादुए बिह खुश नाथाकाह।
केतेग विकास टानताह बिह
बयाल रोह बेलाह थियोह
हाऊ रेल रोह स्‍टेशन कैह ऐखलेह ओठाङ गास बेसिह देह रेल लाह पोखिह थियोह।
रेल दुई घंटा काह पिछुह आछदोस्‍या थियोह।
अचानक एकह शारेह जेनिह देनह मांनुष मुकछेह आछिह देह भेसिह
हाऊ देनिह पेरह काह पोईले काहे डोरदोह सुह।
नोरोयुन हुताह ताह ताह बिदिये डोरदोह सुह।
हाऊ कुँवारा ब्रहमचारी सुह।
होतेग नेराङ देन मांनुष लाह केयोह किमासुह।
हांऊ ऊजुओ फिरिह देह हान्‍डेन थियोह।
तैह तेसेह बोलोस बैस।
मैईये आखिये ईशारा टानिह तेह तेसेह बोलोस नोरोईयेन सेआ?
तैह मेईये नोरोईयेन कोन कयारोह डकलाई।
तेसेह दुखि फिरिह देह बोलोस हाऊ दामिनी
मेरोह खाक काह एखोह होतेगे निकलोह ओह!
तैह बिसरीयुन बातेह दोंक दोंक याद आओस।
आई गोरे तेस रोह मुह लाह शाई।
तैह तेस रोह दोस बोराष आऊखा रोह ओसली शकल दिमाग कैह आओस।
मोहल्‍ले रोह देन मांनुष थियह।
कोठाह बिह शिखुई थियह।
एकह बोराष पुरोह पागाल बिह फिरिह थियह,
वाल दुख लागोह आज
जास रोह ताई आफलाह बोरबाद टानिह
सोह ताह मालाह रुईयेन बिह नाई
तेसेह मेरोह काद कैह बोलोस
हाऊ किछेह बिह नोसोमजिह
मैईये ताऊलह होत्रोह बेदान टानिह ताऊलह किछ बिह पोताह नाई?
मैईये तैह नुआ कोन कयारोह डकलाई।
याद टान बारह जोमात कैह शिखिदि बेरेह मेईयेह तेरोह काफी कैह हाऊ ताऊ सिह बेदान टानदोसुह होयोह चेमाई ।
आँह सोह ताह कुनताह पुंषा मांनुष रोह करतूत थियोह
पागाल होसोह पुंशा मांनुष रोह ठाटे नुआ होसोह हांऊए थियह।
ओह होसोह राईटिङ ताह तेरोह निथियोह। 
जेत्रेह मैईये जिङयाई थियोह।
सेएबे गुरुजी होरिह कोठाह फिरिह
राईटिङ मिलायई
तेह सोह राईटिङ बिह ताह कासे सिह नुरुकसाई
कयोह रुकसाईयेस
मेईयेह खोजाङ हथै चेंमाई थियोह
तैह सोह मेसेह हासिह।
ओह मेईयेह परेशान फिरिह देह तेसलाह शाओ।
जेएव ब्रेल लिपि शिखिनोह रोह कोशिश टानेन थियोह।
आँह तुह दिमाङे सादाग थियोह।
तुह होयोह सादाङ थियोह तैह ताह मालाह ताऊ सिह बेदान फिरिह।
बाराह जोमात काह पिछुह मेईयेह स्‍कूल सोठाओस
आई तुह कोलेज कैह नाशतोह थियोह।
तैह मेईये पुरोह बोराष पागल फिरिह कोन नखरेह टानिह।
आलकोले तुह दिमाङे पागाल थियह।
आँह पागल थियह तेरोह बेदान कैह
तेरोह बेदान कैह
दीन दुनिया रोह किछेह बिह खोबोर निथियोह।
मेरोह आफरोह होश बिह नसभालान थियह
पागाल फिरिह कोन तेरोह घोरेह आछिह देह चुरुई थाकदी थियह।
होजरोह बहानाए ताऊलाह छुङदी थियह
आलकोले
तैईये पागाल फिरिह कोन मुलुक मांनुषा लाह दांते चाबोह कोलाङ नाई कियाह।
आँह याद ताह साह सेएब ताह याद।
 कियाह बेदान रोह बातेह होयोए बिसरिनोह आछदोसाह?
कोलाङ टान मेईये सेएब लाह दांते देईय एखोह ताऊलाह किजु नेदनोस
तुह मालाह पाईदेह मेरोह घोरेह पेरेह रोह हवाले देंदोह थियोह।
हांऊ ताउका ताह हासाले पाईदिह थियह।
होज रोह बाहानाए ताह ताऊलह छुङनोह रोह मोका पोरदोह थियोह
होईये ताह हसरत थाकदोह थियोह।
ताऊलाह छुङमे रोह ताई मेईये मेरोह जान लाह दाव गास बेजिह थियोह।.
मुकेह एह जोबाब देमेह लाह किछेह बिह निथियोह।
 तैह मैयेह बोलोस नुआ तुह दिमाङे पागाल थियह।
याद टान जेत्रेह हाऊ कुआङ कैह धोईयेन थियोह।
तैह तैईयेह मेरोह गाछोह लाह चुंगिह देह निह थियोह।
हाऊ सरोह दयार डोखरेह काछाह सिह रिटेन थियोह तैह बिह तेईयेह बयाल सेग मेरोह गाछोह नेदेई
होयोह ताह पागाल मांनुषे खोटदोह साह।
आँह गाछोह चुगिह थियोह मेईयेह। 
तुह होयोह सुनचियुकिह तेरोहे गाछोह किजु चुंगिह?
आई ओरिक्‍या बिह ताह तेरोह मुलुक कोन्‍या दोईयेन थियेह?
मालाह वाल मोजाह आछिह होयोह खेलमे लाह।
तैरोह गाछौह लाह बयाल ताह देई थियोह।
तुह मेरोह थियोह।
ताऊ लाह एसाह शानोह रोह होक थियोह तैह मेईयेह शाई।"
तैह तिनियेह लाम्‍दोह सास मागेन पोह बोलोस होयोह खेलिह देह मालाह वाल आफोत फिरिह ।
तेरोह आम्‍मा नोराङ आई।
तैह होज रोह ताई मेरोह घोरेह पेरेए मालाह वाल लोसोस।
तैह साराटया मालाह बोलटोए बानिह जागिह थियोह।
तैह सोई सेएब सजा होसोह खुशी रोह सोमने किछेह बिह निथियोह।
एक मुकाछेह किछेह बिह जोबाब निथियोह।
मालाह तेसरोह आखिह लाह शानोह रोह बिह हिम्‍मत निथियोह
होसोहस्‍या बाताएने थाकेन ताऊसिह बेदान टानोह रोह सोजा ताह हाऊ आई बिह बुकताएन सुह।
पागलस कोन मेरोह घोरेह पेरेहे बुढोह कैह बेजिह मालाह
मुकाह प्रोदराह बोरास बोडोह साह सोह
तैह बिह जेएव हुताह बिह पुशां साह मेरोह
थाकेन सुह।
दुई छेल्‍डु पेरेह बिह साह मेरोह।
तैह बिह तुह आसेग बिह मेरोह मोन कैह साह निकलिह सेह।
मालाह छुङमे ताह आएक मांनुष छुङदोस तैह बिह मालह तेरोह छुङनोह मेहसुस फिरदोस।.
होई जिंदगी तेरोह नाओ रोह साह 
मोरेन सेग तेरोहे थाकेस।
बेदान एकह बेरेह फिरदोस।
मालाह बिह फिरिह थियोह।
किछेह बिह उम्‍मीद निथियोह तैह बिह मेईयेह ताऊ सिह बेदान टानिह।
बेदान टानेन थाकसुह।.
ओह एह मेरोह रेलगाडी आओह।
दुर रोह मुसाफिर सुह।
नाशनोस्‍या।
तैह आज मेईये जिंदगी रोह सेएब काह बोडोह खुशी पोरोह मालाह।
ताऊलाह मेरोह मोन रोह बातेह बोलिह देह।
एह ताह मोरनोह आछताह बिह आह।
होतेग बोलिह देह सोह तिनचे काह ठुरिह।      
राज सिह यश दुई कोनेसा आपोस कैह बेठियेह।             
तुह किन नाशेन सेह?                                
ओह यार सौ बेरेह बोलोह तुह नाशतेहस्‍या लाह नुपुछनोह। 
तैह काम निफिरदोस।    
तैह तुह कुनस्‍या जरुरी काम खोटमे नाशेन सेह।    
यशे बोलोस हाऊ आम्‍मा लाह स्‍टेशन काह अनमे लाह नाशेन सुह। 
ताऊके टाईम हुताह तुह बिह हाण्‍ड।                          
राज सिह यश दुईये स्‍टेशन पोछेह साह।
गाडी आफरोह टाईम कैह पोछोस।
आम्‍मा दुईये लाह साथ देखिह देह वाल खुश फिरदिह आई बोलदिह- आज ताह मालाह निमेह लाह दुई दुई छेल्‍डु पेरेह आएह। 
दुईयेए अम्‍मा रोह खुंडी छुगोस। 
राजे बोलोस- आम्‍मा मेरोह बोलोस किस्‍मोत साह किह हाऊ ताऊ सिह बैठियोह।
यशे मालाह साथ नानेताह तैह तेरोह आशिरवाद केयोह पोरदोह। 
त्रोने बातेह बाताईयेन पोह घोरेह पोछेह। 
सुहानी होई कुकीज लाह चुंग। 
ओबोल फिरिह साह फिरिह नाह बेकिग शिखियेन बितेह काह बोडीह बोएने टोखओस।     
हाहा बकवास 
बितेह काह ताह कताई काचोह साह 
सुहानीये माया रोह कुकिज लाह नाबाईदेह पलेट लाह चालाह कैह बेजिह।      
मालाह शेफ रोह बातेह सोमोज नाछिह हुगोह। 
मायाए आफरोह गोलती मानाई।        
अरे। 
यु टयुब हुदोह निह 
तिज काह शिखियु।
सोमोज नाछताह तैह विडीयोह लाह फिरिह बिह बेजह। 
आज शाओ,हाऊ केयोह चरह चरहो कुकिज जुराई देह दिसुह। 
सुहानीए माया लाह चुनौती देई। 
सेएब सामान आछिह। 
यू टयूब कैह शाईदेह  दुई घण्‍टा कैह सुहानीए माक्रोवेव कैह कुकीज जुराई आई माया रोह सोमने जागोस।             
ऊं हूं मोजा नाछाह। 
आई दोंक एसाह निसिठि लागेनस।
माया होयोह बोलिह देह पलेट गनुईदेह चालाह कैह नाठिह।        
तैह सुहानिए हासाल तेस काह पलेट खोसोस एसास बितेह काह 
गाटोह फिलोह थाकिह होत्रोह मारेह बिह नाई।
होई पोईला कोशिश थियोह। 
आएक बेरेह होजकाह बिह ओबोल फिरेस।
सुहानीए झेपझेपाएन पोह बोलोस आई सेएब कुकीज लाह डोबाह कैह बेजिह देह बोन्‍द टानिह जागिह।
मायाए बोलोस-तेईयेह 
ठिक बोलोह पर जेएव तामोरिह आफलाह सुनचिदेह होतेवे आएक लाह बिह सुनचिनोह चानोह।
मेईये जुराऊन कुकीज बिह होत्रोह मारेह निथियोह तैह बिह तेईयेह चालाह कैह फिकाई बेजोह।
सुहानीए माया काह माफी मागोस आई भविष्‍य कैह होयोह नोखोटनो रोह रेन देनोस।
राधा बाजार कैह नाशेन थियह। 
बातकैह तैह लाह गौरी बैठुई। 
राधाए पुछोस गौरी तुह किन नाशेन सेह?                        
हांऊ बिह बाजार कैह नाशेन 
सुह समान आनोहस्यास।
अगोर तुह सामान लोईमे लाह मेरोह मोदोद टान ताह तैह मालाह वाल ओबोल लागेस 
तुह बेठुईदेह ठिक फिरोह।
होयोह बिह सुनचियेन थियह किह कुन बेठिह ताह तैह ठिक थाकेस। 
एकह काह दुई ओबोल। 
दुईये रोह पसंदे ओबोल चीज लोईसी।
दुईए सेएब काह आऊखा गाछोह रोह दुकान केह नाठेह साह 
चेमाऊदोह गाछओ? 
मुकाछे नेचमाऊन सूट बिह साह 
दुकानदारे बोलोस तोमोर लाह चेमाउन सुट बिह ओबोल आई सोस्‍ता पोरेस।
राधाए त्रोन आई गौरीए दुई सुट लोईयोस। 
तैह तेनदुई तोफाह रोह दुकान कैह नाठेह साह।
हाऊ मेरोह बोएन लाह किह किह तोफह लोईमे सुह 
राधाए बोलोस, तेस रोह जन्‍मदिन साह। 
सूट सिह रुक्‍साईदोह चान मागसुह।
ठिक बोलोह हांऊ बिह किह किह सासुह, गोरीए बोलोस
राधाए सूट सिह रुकसाईदोस्‍या चानाह आफरोह बोएन लाह लोईयोस।
गोरीए बोलोस हांऊ त्रोन बनेना मागमेह सुह। 
भैया दूज कैह मेरोह बोरेह होर लाह देमेह सुह।
राधाए मेसेह बोलोस होई ताह सोस्‍ता साह।   
तैह गौरीए बोलोस हाऊ ताह ईनचे काए मागसुह। 
मेरोह भाई रोहे दुकान साह।
तैह दुईये कोन्‍या सामान मागिह देह गंपे माराएन पोह वापस घोरेह पोछेह।
रानीए रघु काह पुछोस बेटा केनोहसेह? 
रघुए बोलोस हिज काह ताह ठिक सुह।  
हे बोगान किह फिरिह थियोह 
ताऊलह हिज मालाह पोताह नाई   
ओहो अम्‍मा रुह ताह डोरिह। 
हाऊ ठाटेह टानेन थियोह।
हांऊ ठिक सुह रघुए बोलोस। 
तैह रानीए बोलोस होयोह नोडोरानो 
तुह ताह कादुह मालाह होयोह हारट फैल टानसे।
तैइये सुनोआ कालेह काह पिछुह मंदिर होर रोह कपाट बोन्‍द फिरेनस। 
पिंशाए बोलोस।
आखिर एकह दयार बोगान लाह होयोह टानोए पोछदोह थियोह। 
देनेह जोबाब देनोस।
नवरात्र कैह चोर वामाङ काम खोटतेस्‍या सेएबे भोगान काछे डालह देंदेह साह। 
आई आफरोह पाप रोह माफि मागदेह साह। 
मानुष रोह खोटनोह आई बोलनोह कैह फोरोक साह।
आच्‍छा एकोह तुए सती सावित्री सेह, बाकी ताह सेएब दुष्‍टा साह, पुंशाए बोलोस।  
मैइये होयोह किन बोलोह 
ओबोल मानुषा रोह कोरचाते होई दुनिया चोलिदेह साह।
आई तेनोर रोह मोन कैह बोगान बोसतोस, पुंशाए बोलोस।
तेनोरी हर मांनुषा कैह बोगान देखतेह साह।
दुई मानुषा त्रिआयामी फिल्‍म सामेह लाह नाठेह साह 
फिलम रोह शुरुआत रोलर कोस्‍टर कोह रोमांचक सवारी काह फिरोह। 
तैह एकह मांनुष रोह तबियत खराब फिरोस। 
मालाह वाल सोरोम आछेन- तिनिये आफरोह कोनेस लाह बोलोस, हांऊ ठुरसुह मेरोह तबियत ठिक नाई।
चुटकाङ बैसिह थाकह छेल्‍डु पेरेह रोह गान कयाछियेन सेह आएकस्‍याए गालिह देनोस होई एखोह फिल्‍म साह।
एकह मिनट काह पिछुह रोलर कोस्‍टर प्रेद कैह जेनोह आओस तैह पोईलह मांनुष फिरिह मेरोह दोम घुटेन खुलाह बागुर कैह सास ताह मागनोह बेजोह मालाह।
बैसिह थाकह आफरोह कोनेसे मेसेह मेसेह बोलोस, तुह वाल परेशान टानेनसेह। 
भई होई फिल्‍म साह फिल्‍म
आई दोंक काह ताह सोह मांष ऊजियोस, आई होयोह बोलेन माफ टानोह।
एह ताह मुकाह कताई सहन निफरेनस। 
मालाह दिमांङे ठुरनोह फिरेनस।
तिन रोह कोनेसे बोलोस अपने आप लाह संभालओ। 
होजका आऊखा किह होजका सोरीह देह तामोरिह मोरसिह। 
बोगान रोह ताई बेस।
जन गना टानदोस्‍याए एकह देशकैह दोआर टोकटोकाओस।
एकह बूढोह मानुषे बायह निकलिह देह पुछोस किह किह काम साह।
राष्ट्रपतिए होई जानमे लाह आमोर लाह बेजिस किह देश कैह केतेग मांनुषा थाकदेह साह।
मालाह वाल शोरोम आछेन साहब होतेग जानमे लाह तोमोर लाह होतेग दुर आछनोह फिरोह। 
बुढोहे प्‍यारे बोलोस ।
तैबिह देश कैह केतेग मांनुषा साह होजरोह ताह मालाह किछेह बिह पोताह नाई।
होई मेज गास ध्‍यान दियेह।
मालकिने आफरोह फोर कैह पोलिश टानदेहस्‍या लाह बोलोस।
होई लुई चोहदवे रोह जमाना रोह साह।                        
फ्रिकर माटानेह।
तेनोर माज काह एकहस्‍याए बोलोस आगोर आएक ब्रेसपोत सेग हाऊ नुभुकता ताह तैह मेरोह सीट सोलाह सेग वापस फिरेस
मोजाह साह।
हाऊ एकह वेबसाइट डिजाइनर सुह।
नेरोह बोदिह बाग टाईम कम्‍पूटर कैह काम खोटमे लागदोस।
होई मेरोह आम्‍मा लाह ओबोल लागदोह साह।
हाऊ होसोए खोटदोह सुह हांउ खाऊ रोह बरेह कैह गाटोह जानदोह सुह। 
मेरोह मांनुषा काछेह एकह लोडोह किराना साह।
अरे, होई ताह जीवन साह। 
तेरोह बारेह कैह कियाह, तुह किह खोटदोह सेह?
आगोर हाऊ लाटरी जितीता तेह हाऊ जिन बिह नाशिह बोलसुह।
तुह मोजा लाह किह खोटदोह सेह? 
हाऊ नाजानदोह सुह।
मालाह दिखावा टानोह पसंद नाई।
जेएव मर्सिडीज चालानोह । 
ठाटेह टानेन सिह।
आँह होई मालाह सुख देंदोस।
जेत्रेह हाऊ बायह जोर देई। 
मैईये मेरोह मारेह आदोत लाह सोठाईस।, 
जेत्रेह किह अमेरिकी ईगल गास बिक्री फिरेन साह।
आँह तुह तैह ईलाज टानसेह जेत्रेह हाऊ बयाजीसुह।
तुह होयोह केयोह खोटसेह? 
होई दिमाङे मेरोह ताई चापलुसी रोह गान साह।
एह हाऊ ईनलाह एकह बेकुफ जेएव मोनादोह सुह। 
हाऊ ताऊसिह तिनचे, टानमे लाह आओह।
देनिह पेररोह सकल आई पुंशा पेरह रोह नियम प्‍यारा साह।
मेरोह बुआ घोरेह पालाउन जनबोर मोह माखिह रोह मालिक साह।
तैहबिह मालाह तेनोर लाह नबनोह आछदोह। 
मुबारक ताऊलाह!
मेरोह जिदंगी कैह किछेह बिह बोडोह नाई।
हाऊ एसह बडिया सुह।
हाऊ एकह डोखरेह थाकदोह सुह।
तेरोह  स्वास्थ्य कैह किह वामाङ साह? 
ऊर्जा संरक्षण?
व्हाट्सएप चोलेन साह
होई वाल बेरुई साह।स
होई ओबोल साह किह हाऊ शर्त बेजदोह सुह किह तेनोरिह ओबोल लागेन साह। 
होई ओबोल साह किह मेरोह आम्‍मा बिह होयोह खोटतीस।
होई कमाल साह।
मालाह सोदह तकनिक ओबोल लागदोह साह।
मालाह तेरोह बारेह कैह आई बिह प्‍यारे बोल।
हाऊ मेरोह गाडी ठिक फिरनोह लाह पोखिह सुह। 
तुह।
कम सेह कम सोह तेरोह मोदोद टानदोह साह।
कियाह तुह पिछाय मुकसेह निदोह सेआ। 
नुआ।
मैइये एकह छेल्‍डु पेरेह रोह गान ओडिशन देई थियोह
तेह हाऊ बुरिहाल हारुई।
मालह पनीर आई हैम सैंडविच ओबोल लागदोह साह।
एकह पूडल, सोह होत्रोह बोडोह देखनोह काह पिछुह बिह मुशकोल साह। 
हाऊ ताह कताई लोडोह सुह। 
हैलो, हाऊ सोह चिजा गास ब्रोसा टानदोह सुह जिज लाह हाऊ देखतोह आई छुङदोह सुह।
होजरोह ताई होई एकह शारेह दयारोह साह।
ईनचे गोएने नालागदो साह।
कियाह तेरोह पोईलाह भाषा अंग्रेजी साह?
मेरोह देन जेत्रेह आमोरिह तोआर रोह ड्राइव मागदी साह ओह, एकह दयार पाक्‍का होयोह फिरेस।
मालाह परेशानिह रोह बातेह साह किह होई मेरोह ताई कठिन साह। 
होजकेह रोटी आई खराब ओवन साह।
नम्‍सते ईनचे! तुह केयोह खोटेन सेह। 
हाउ रेन खएन सुह हाऊ मेरोह पागाल दिमाङ खोतोम फिरेनस साह।
हाऊ फुटबाल लोह मोजाह मागेन सुह।
कियाह तुह काम खोटतोह सेआ?
हाऊ एखोह शाकाहारी फिरनोह रोह कोशिश टानेन सुह
कियाह तुह बोडोह, हाऊ होजलाह वाल बेदान टानदोस सुह।
वाह ताऊलाह आई तिन रोह ताई खुश सालगिराह।
मै टेनिस आई पाक खेलनोह रोह मोजाह टानोह। 
आई फिरिह कियाह?
मालाह तेरोह बारेह कैह आई बोलह।
हाऊ देमाङे मुफत तोह गाडी चालानोह  रोह मोजाह टानदोह सुह।
तेरोह बारेह कैह केयोह, ताऊलाह किह शौक साह।
मालाह मेरोह आम्‍मा सिह मोजाह आछदोस 
सोह मेरोह सेएब काह ओबोल कोनेस साह। 
हाऊ मेरोह इगुआना आई कुकुर सिह खेलदोह सुह।
मुकसिह बेदान टानदिसेह आई हाऊ आलाग फिरिह ।
हाऊ दिमाङे बाजानोह आई गेतह लानोह पंसद टानदोह सुह। 
हांऊ एकह बैड सिह दौरा टानदोस सुह, शायद तोमोरिह बिह होयोह खोटदेह सोआ। 
तुह केयोह रुस्‍या गेतह ओबोल जानदोस सेह? 
मालाह होयोह सुनमे लाह परेशानिह साह! तामोरिह सेएबे कैह मुधा साह।
कादुह कादुह काम खोटिह पिछुह मेरोह खुडी काह गानध आछदोस 
होई मोन लागदोस्‍या।
मालाह लागदोस किह मेरोह बारेह कैह अजीब बातेह होई साह किह हाऊ काम नोखोटदोस।
हाऊ कादुह कादुह एसाह खानोस्‍या जिजा नाखादोह सुह। 
खतरनाक कियाह ताऊकाछे तेरोह पसंद रोह कलाकार सायह?
हाऊ शादीशुदा नुआ , तेहबिह मेरोह त्रोन एकेह थाकदेस्‍या कोन्‍या रोह ध्‍यान जागेह।
हाय, आज राट तुह केनोह सेह? 
ट्रैफिक वाल बोदिह साह, तैहबिह मेरोह चानोह कताब मुकाचेह साह जिह मालाह कंपनी कैह जागमे लाह साह।
हैलो, आज तुह केनोह सेह? 
कियाह ताऊलाह वीडियो गेम्स पंसद सायाह
हाऊ तेनोर लाह बेदान टानदोह सुह।
मालाह रहस्‍य आई मोजाह आछदिस्‍या उपन्‍यास पंसद साह। 
ताऊलाह तेनोर लाह एकह कोशिश देनोह चानोह।
मैं अच्छा स्वयंसेवक के लिए तैयार हो रहा हूं। 
नाह वह चिल है वह एक कैलिफ़ोर्निया पिल्ला नरक है बस आपका मजाक उड़ाएं।
मैं सिर्फ एक सामान्य जीवन नहीं चाहता ।
वह मेरी सबसे अच्छी दोस्त हैयह अच्छा है । 
माँ बहुत अच्छी हैं।
मैं भी mermaids के साथ मोहित हो गया हूँ कि आप किस तरह की घटनाओं को आम तौर पर तस्वीरें लेते हैं? 
हाऊ बिह 
हाआऊ मारेह सेठ सुह।
उमिद साआह किह मेरोह जोमाआत तिनचे एकह यात्रा नियेनस।
मालाह गाटोह जोन रोह बारेह कैह बोल 
मालाह गेतह लयाआनोह प्रोग्राम कैह थाकनोह ओबोल लागदोस।
छेल्‍डु पेरह लाह हवलदार।
स्‍कूल कैह रंग? हाऊ शर्त बेजिह बोलसुह? 
तुह मोजाह लाह कि खोटदोह सेह?
कूल कुल मुकाआछे एकह कंपनी साह जिह मेरोह ताई काम खोटदोस
आंह होई साह। 
सीटी बाजाता मालाह डेड टीवी शो रोह कोलाआङ आछदोह साह।
हाऊ ठिक सुह मेरोह एलर्जी रोह दवाई लाआतेह देह। 
हाऊ ठिक सुह आई तुह।
होई केयोह फिरेस, मालाह तेरोह बारेह कैह किह किह बोल
मालाह आस्‍पताआल कैह आदोत फिरिह साह
एकह दुर्घटना कैह दुइये खुडिह रोह आखठी बाजिह थियोह
 मुलुक मुलुक धन्यवाद।
आआई आफलाह। 
एखोह फुटबाल सामेह।
हाउ एकह मुलुक बोडोह nfl प्रशंसक सुहष
मालाह ब्रोसा साह किह  आशीर्वाद देइस।
ताऊ लाह केयोह रुस्‍याआ गेतह पंसद?
स्‍कूल नुआ
हाऊ एरोबिक्स आई योग रोह जमात लाआह शिखादोह सुह।
हाऊ सोह कुकुरा लाह राजसी देखासुह
हालांकि दियुसे हाऊ, किजुह बोलता हाउ बेरुई सुतोह सुह
हाऊ नोशोठानो रोह कोशिश टानेन सुह।
ओह ठिक साह। 
किजु?
मालाह घोडाह रोह सवारी पंसद साह  हाऊ mermaids सिह ओबोल सुह।
तामोरि सेएबे एकह पिलोह पनडुब्‍बी। 
एकह पनडुब्‍बी कैह  थाकदेह सिह। 
होई मेरोह आएक उजुओ थाकनो रोह ताई बडिया लाइन साह।
आज राट ताऊला केयोह लागेन साह?
हाऊ  राष्ट्रीय उद्यानों रोह यात्रा टानोह पंसद टानदोह सुह। 
मालाह बिह।
मालाह काफी पंसद साह, 
तेबिह ऊछान काह अऊखा नुआ।
 हाऊ घोरेह रोह मां गास थाकेन सुह,                                   
हाऊ दिमाङे होज गास काम खोटसुह।
तुह किन काम खोटदोह सेह? 
आंह मालाह लागदोस किह होई पुरानोह जूनियर कुश्‍ती थियह।
हाऊ मेरोह आऊखा रोह देनिह पेरह काह दुर नाशमे लाह नियोस।
होई ठिक साह हाऊ डॉन टी बिह मुलुक दयार सेग नाई।
हाई ठिक सुह। 
अच्‍छा एखोह पचास शेड्स गहरा शाए।
आपराधिक न्याय हालांकि मालाह शक साह। 
ओह ठिक साह।
हाऊ नोईयो चिजा सिखिमे रोह रोह ताई मुलुक काम खिटदोह सुह।
बोडोह, खाच रोह चुटकाङ देखनोह, मेरोह पंसद रोह,
तुह किह खौटेन सेह।
मालाह मैराथन दौडामे आई नेटफ्लिक्स सामे लाह मोजा आछदोस।
मालाह आशा साह किह तेनोरिह खोटतेह साह
बोदला कैह मेरोह आपी मालाह चानाह जुरादिस।
मुकाछे एखोह एकह लोडोह भाई साह
तुह आज बयाल केनोह सेह?
हाऊ डोखरोह खोटनोह आई फिल होर रोह बिह  तारिफ टानदोहह सुह। 
मेरोह पेरेह सेएबे ऊशटेह साह।
बादल शारे हुसाह आई आलाग आलग साकार साह।
मालाह देनह सिह फिल्‍म होरिह सानोह पंसद साह ।नमस्‍ते।
होई मेरोह ऊजुह थाकमे लाह एकह ओबोल लाईन साह।
लोल, हाऊ लाजाईदोह सुह, हियुह सोह मेह लाह किह बिह, आई हाऊ एकह हराईयुन प्रशंसक सुह।
हाऊ बोलिह बोलसुह।
हाऊ नुसुह, तोमोरिह मालह टिवी शो कैह शई बोलसोह।
जेटव हाऊ खेलमे चादोह सुह फुटबाल
कियाह तुह फुटबाल पंसद टानदोह सेआ? 
किया तेरोह किह किह पंसद रोह राग सायह।
हाऊ ठिक सुह। 
अपने आप लाह। 
हाय तिनचे! 
हाऊ राक पंसद टानदोह सुह।
नमस्‍ते, आज तुह केनोह सेह?
पेरेह रोह ताई फिदरा बिलेह थाकनोह जरुरिह साह।
बेदान कैह मानठेओ।
हाऊ एखोह छोह मोसारोह सेग जिईउदोह थाकदोह सुह
फिरिह ठुरोह।
हंस रोह गान मोरुन।
हाऊ खुश सुह किह तुह मालाह एसाह साएन सेह।
होई मोजाह लागदोस। 
कियाह तुह होज लाह सोदाह खोटदोआ?
हाऊ मुलुक एसाह सुतिह नोबोलदोह सुह।
आज तुह केनोह सेह? 
हाऊ जिम नासनो रोह ताई तैयार फिरनोह रोह बारेह कैह ठिक टानेन सुह।
घोरेह नाशमे लाह मेरोह पुशां लाह पोखिह सुह
मुलुक एसाह होल्‍लासे आई।
मालाह पुरानोह काह नोईयो गाछोह जुरानो पंसद साह 
आई आफरोह छेल्‍डु पेरेह लाह क्‍लास रोह प्‍याशो कैह देखिह पसंद साह।
मुकाछेह खास तरिकाए एस्टन मार्टिन्स आई गाटोह जेतेग कमल साह।
हाऊ बिह सुह, तेबिह मेरोह एकह ओबोल कोनेस मोरिह। 
हाऊ ईमरिह कालेज कैह सुह।
तेरोह पसंद रोह गाडी कुनस्‍या साह?
मेरोह पुजारिह साह आई हाऊ एकह गाडिह चालदोह सुह।
मेरोह मुह कैह झिस साह आई शुकलोह फ्लिप फ्लॉप लाईनोस्‍य, हाऊ बोलिह बोलसुह।
हाऊ नुआ तोमोरिह मालाह टीवी शो कैह देखसोह।
मुकाछेह नाई।
हाऊ किह बिह होयोह शब्‍द लाह रिनिह बोलसुह जिह तुह चादोह सेह तेरिह जात किह साह? 
हाऊ शुक्‍लो  
आई मेरोह बाल कालोह साह।
हाऊ रोह रुह कैह एसाह ओबोल। 
तोरीकाए मेक्सिको कैह कुन टिम होर रोह गान। 
मालाह फोटो होरिह गारनोह रोह वाल शोक साह। 
हाऊ colorado कैह थकदोह सुह आई होजकैह काम खोटदोह सुह।
तुह केनोह सेह? 
मेरोह पेरह आई हाऊ कोठाह नुसिह, हाऊ देमाङे चाएन  सुह किह हाऊ एकह जानबोर सुह।। 
कुकुर हुगोह। 
हाऊ जानदोह सुह जेएव मांनुषा थाकदेह साह किह तेनोरिह केयोह बिनादेह साह।  
किह बिह जिह मेरोह गर्लफ्रेंड होर लाह मुकसिह रिटमे लाह ओबोल लागदोस
कियाह तेरोह कुकुर ओबोल साह?
आँह दिमाङे होई एकह तोफाह साह। 
ओह, स्पेगेटी। तुआ
आँह कियाह तुह आज बिह किह मोन लागदोस्‍या खोटेना?
हाय, हाऊ एखोह गुलाबी मिंक लाह निहारदोह सुह। 
होई मेरोह काद साह यकीन साह किह मुलुक पोरेस। 
मालाह हिसाब पंसद नाईह। 
फुलबाल कैह तुह किह हालत कैह खेलदोह सेह? 
हाऊ शर्त बेजिह बोलसुह किह तुह किन काम खोटदोह सेह।
हाऊ आसानिये फुटबाल रोह मैदान कैह कोनेस जुरादोह सुह।
होनरोह चिहुआ पिरुन फुटबाल, हाऊ त्रोन काम खोटदोह सुह आई मुकेह किछेह टाईम नाई। 
मालाह आशा साह किह हाऊ बिह खोटसुह।
मुलुक सादुई जेनोह लागेन सुह। 
हाऊ मोदोद टानिह बोलसुह,
हाऊ एकह प्रोग्राम देदोह सुह।
तुह ईमरीह बिह खोटिह बोलसेह
मैइये तेसरोह कोमर बैगनी सेएब कुछ सजायाई। मेरोह पंसद रोह।
हाऊ ठिक सुह। 
एखोह मेरोह पुंशा आई पाच छेल्‍डु पेरह लाह दोआर काह बायह देखिह।
तेरोह जात कियाह साह? 
हाऊ शुकलोह सुह आई मेरोह बाल कलोह साह।
हाऊ एशियाई रोह सुह आई किछेह बिह बाल नाई।
हाऊ  निर्जीव एशियाइ होर काह बेदान टानदोह सुह।
कियाह ताऊ लाह गाजर पंसद साह। 
हाऊ बियर पंसद टानदोह सुह। 
मेरोह जिदंगी कैह पेतिस आलाग आलाग बियर साह।
कियाह तुह होजरोह ताई एसाह तोरिकाए भुकतान टानदोसेआ?
हाऊ बोदिह निसिखिदोह सुह, हाऊ सोदाह एकह कारखाना कैह दस घंण्‍टा काम खोटदोह सुह।
नुआ, बोदिह तारिफ नाई।
मालाह टीवी कैह सिखिमे लाह मोजाह आछदोस।
होई मोजाह लागदोस।
तुह खामेह लाह किह सेवा टानदोह सेह?
मुकाछेह दुई कुकुर साह।
हाऊ जादू कैह ब्रोसा नाटानदोह सुह।
होई मोजाह साह 
हाऊ मेरोह आम्‍मा रोह गान सिखादोस्‍या सुह।
ओह ठिक! कियाह ताऊलाह mcdonalds पंसद साह?
आच्‍छा हाऊ रोषे सुह।
होई मोन लागदोस्‍यास।
मालाह आफरोह पॉट बेली पिग्गी लाह बोचानोस्‍या। शांत।
कियाह तुह फेसबुक कैह मेरोह कोनेस फिरमे चासेआ?
मुकाछेह एह 4000 कह बिह बोदिह साह। 
बेशक, शेल्डन।।
रुपयातेनोर रोह सवाल होर रोह  ओबोल सादाङ मानुष साह।
हाऊ एसाह खदोह सुह किजुह बोलताह हाऊ मुलुक खेल खेलदोस सुह।
हाऊ एकह मशीन रोह गान सुह। 
ओह मोजाह साह
तामोरिह सप्‍ताह कैह कम सेह कम कई बेरेह बिष जुरादेह सिह।
मालाह खाऊ जुरानोह वाल ओबोल लागदोस।
केतेग प्‍यारा साह।
हाऊ पागल जोकर लाह सुनदोह सुह।
तैह कियाह तुह आज राट रोह खाउ कैह बर्टिटोस खाएन सेआ?
सोह मालाह ओबोल लागदोह साह।
कियाह ताऊलाह नाचनोह ओबोल लागदोह साह? 
मालाह ओबोल लागदोह सीजन बासाल छेकुई पिछुह हाऊ दोंक नाबावी सुह।
कियाह ताऊलाह गाजार ओबोल लागदोसाह?
मालाह गाजार वाल ओबोल लागदोस। 
हाऊ गाजर घोडा रोह गान खादोह सुह।
मालाह चिकन ओबोल लागदोस।
हाऊ रतोह मासऊ नाखदोह सुह।
हाऊ ठिक टानेन सुह।
एखोह वायलिन रोह भयास टानेन सुह आई मेरोह पांच छेल्‍डु पेरह लाह साएन सुह।
आँह तेईये पोईले काहे बोलिह थियोह।
कियाह ताऊ काछेह समस्‍या सायाह?
ताऊलाह ओबोल लागोस्‍या खाऊ कियास?
कियाह तिनियेह हाल कैह गुरजी फिरनोह सिखुईया?
हाऊ परेशान सुह आगोर तामबिह कोठाह स्‍कूल कैह नाशिह हुताह तिज रोह जाच टानोह फरेस। 
होयोह बिह हुगोह किह ति काछेह ब्रश गाश सौदा हुगोह।
डच, तेरोह पिशिह होर रोह नओ कियास।
मालाह तिनछेह नासनोह आई कविता चेमानोह पंसद साह।
होई नाशाईयेन साह
तैईये किन काम खोटोह?
तेरोह ओसली धीमा आई किछेह मोतोलोब नाई।
होई ठिक साह।
तेरोह पंसद रोह खऊ कियास?
मालाह रशन नेमादोस्‍या टरक ओबोल लागदोह साह।
हाऊ काम शुरू टानमे लाह पेरेह रोह टाईम रोह मुलुक मोजा टानदोह सुह।
आफरोह सिउनेह रोह पिछा टानमे रोह ताई ओबोलहुनोह चानोह।
हाऊ शर्त बेजदोह सुह,हाऊ मानुषा लाह नर्स टानदोह सुह।
तेबिह हांऊ दिमाङे बासाह ओबोल जानदोह सुह।
मालाह  फास्ट फूड पसंद नाई
कियाह ताऊलाह फिल्‍म होरिह पसंद सायाह।
होज रोह ताई तुह कालेज सिखियेना?
हाऊ हियोह कदुए नोखोटदोह।
मालह ब्रोसा साह किह हाऊ किह बिह खोटिह बोलदोह, तेबिह हियोह नाई होई बिल्‍कुल ओबोल हुगोह।
हाऊ खुश फरमे लाह माछिहे बोरीउन कुआङ काछे थाकदोह सुह।
आँह मेयेह देखोह किह एकह त्रोन बेरेह किजुह बोलताह सोह मोजाह थियोह।
कियाह तुह देन किह पुंशा सेह?
हाऊ एकह ध्‍यान बेजिह देह रसोई कैह काम खोटदोह सुह।
जासकाछे ओबोल काद साह।
मालाह तिन गास गयाक शक साह। 
तुह शायद एखले जिङयानोह ओबोल जानदोह सेह।
मालाह सिखिहनोह ओबोल लागगदोस एखोह  ई-बुक्स।
भौतिक कताब अतीत लाह साह।
तुह केनोह रुस्‍या बोटा राजादोह सेह?
कियाह तुह खामेह लाह?
एखोह आई और टर्फ।
मालाह दुई ओबोल खानोह खाऊ, स्टेक आई झींगा मछिह।
हाऊ शर्त बेजदोह सुह किह होई खोटदोह साह।
मालाह डुगोह हारोह सोमोद्राङ केह गोताखोरी पसंद साह।
तिज रोह बरेह कैह बातेह बाताईमे चाए साह,
हाऊ मुलुक ओबोल सुह ताऊलाह  किह खोटमे लाह मोजा आछदोह।
आँह नेरोह छेल्‍डी आई हाऊ हालकैह टानाह लोईमे लाह नासिह थियेह।
ताऊ काछेह किह किह पालतु जानबोर स्‍या मुकाछे दुई कुकुर साह।
होई एकह खतरनाक काम साह केत्रेह सेग तेईयेह होई पियानो बाजाई?
होई आएकेरुस्‍या थियोह। 
तेनोरिये मालाह ओबोल काम सिखाई आई तेनोरिये मालाह खाऊ जुरानोह सिखाओस।
हैलो, होई राट ईनचे साह तेबिह होयोह किजुह साह
काले मेरोह भाई मुकसी नाशेनस।
सोह सेना कैह साह 
आँह जेत्रेह सेग किछेह ब्रोकली नाई।
आँह आई हाऊ निर्देशक माज काह क्रिस्टोफर नोलन लाह बेदान टानदोह सुह।
स्प्र ताह वाल खुश थियोह! 
होई ओबोल साह किह मालाह स्टीलर्स आई सीहॉक सिह बेदान साह।
हाऊ मेरोह आफिस रोह  सप्लाई कलेक्शन गास गर्व टानदोह सुह, मुकाछे ओबोल चिजा साह।
हैलो, हाऊ ठिक सुह। 
मेरोह बुआ कामे घोरेह आछिह थियोह। 
ऐह, कादुए नाजानिह किह होई बिह मुशुर फिरेस।
सोह आऊखा काए वाल ओबोल साह। 
सोह वाल बढिया साह। 
आँह गेत सुनोह दिमाङे सोह लाम्‍बोह दयारोह लाह ठिक टानोमे लाह मोदोद टानदोह साह?
मालाह शक साह किह मुलुक बोदिह।
तुह दिमाङे एखले जिङयानोह पंसद टानदो।
नमस्‍ते आज तुह केनोह सेह? 
हाँऊ ठिक 
सुह तुह केनोह सेह? 
मालाह ओबोल लागेस तेहबिह मेरोह पिशी होरिह मुकसिह साह।
मालाह छालिया वाल पसंद साह।। 
चिकागो कैह स्‍कूल काह पिछुह पोखदेह थियेह।
तेनोर काछेह सेएब काह ओबोल थियोह। 
मेरोह भाई कलाकार साह आई वाल हाडदोह साह।
तेबिह हाँऊ ईनचे होईयेह कोरचाते थाकदोह सुह। 
मेरोह कालोह कारखाना सिह कोधाह सोफा गास बेसिहदेह,तेरोह बारेह कैह कियाह साह?
तैरनोह रोह अलावा, हाँऊ  बास्केटबॉल खेलमे लाह मोजा टानदोह सुह किजुह बोलताह हाँऊ वाल लाम्‍बोह सुह।
ठिक मेरोह शांत साह बैदान साह।
सोह खुश टानदोस्‍या लागदोस।
मालाह सोह शो लोरिनोह फिरेस।
आँह तेनोरिह बिह मोजेदार साह।
तुह किह मजेदार जानमे चाएना। 
मेईये देनिह पेरह रोह बिना मेकब रोह बारेह पोईले काहे लेख चेमाई थियोह।
टीवी मेरोह ताई मुलुक तकनीक साह 
हाँउ बोलिङ टानमे लाह ओबोल जानदोह सुह। 
होई वाल मजेदार साह। 
शायद तुह बेदान टानसे जेएव नैइये आसुह बासल टानिह थियोह।
हाय, आज तुह केनोह सेह?
काश मुकेह रिटमे लाह मुलुक रुपया हुताह।
 मालह लागदोस किह दुनिया तेनोर रोह ताई मुलिक ओबोल तोरिकाए परोह तोरिकाए चोरमे लाह सक्षम फिरेह साह,
पुरानोह आई शादुईदेह। ओह आई हाँऊ पेतिस आई ईमरिह एखले सुह। 
ठिक साह। 
तुह मोरिह सेह कियाह? 
ईनचे लंदन।
तुह केतेग ओबोल सेह। 
हाँऊ ओबोल सुह तुह केनोह सेह?
हाँउ वाल ओबोल सुह 
कियाह तेईयेह आज फुटबाल रोह मैच साओआ?
तेबिह मेरोह छेल्‍डु पेरेह अई बिह एकह खेल सएन साह 
कियह ताऊलाह लागदोस साह किह तुह तेरोह बुआ सिह काम खोटसे? 
आफरोह काम खोटेन साह, होयोह हुगोह?
मालाह लाम्‍बोह सेलोह हिमांद पसंद नाई, होजरोह ताई मालाह टीवी शामे लाह मोजाह आछदोह साह। 
मुकाआछे रेस्तरां। 
दिमाङे। 
कियाआह होई सोचकोह साआह किह रातोह कालोह बाल सिह मेसेह मुँहस्‍याआ मानुषा।
होई वाल मारेह साह, ततेबिह जेत्रेह बिकदोस तैह आँह बधाई! मेरोह त्रोन बोएनाआ वेब डिज़ाइनर बिह साह। 
कियाआ तुह चैट टानोह पंसद साह आई कोन्‍या जुरामे चाएन सेह? मोन लागदोस्‍यास,
होजरोह ताई तेनोरी काम खोटते साआह ,एखोह एपोस्ट्रोफ़ शामिल नाटाने। 
पिशी होर रोह गाआन ओबोल।
मालाह गुलाबी फ्‍लोयड सुनोह पंसद साह।
होई किह तुह केयोह बेठियोह?
चुटाआङ हाआऊ मुलुक आऊखा जापान काह ईन्‍चे आचिह थियोह।
आँह होई ओबोल हुगोह। 
मेरोह कुकुर बिह जापानी सोमजिहदोह।
हाऊ एकह पुरानोह शिखिदोस्‍याआसुह एकह बैंड कैह एकह ड्रम बाजादोस्‍या सुह।
मुलुक ओबोल मालाह आई बोदिह रेठोह रोह जरुरत साह।
हाऊ होई तय टानोह रोह कोशिश टानेन सुह किह ईमरिह राट खाऊ रोह ताई किह खोटमे?
बादल लाह सामे रोह ताई तिन लाह आरयामे रोह ताई । 
आशा जागिहदेह। 
नुआ मेरोह छेल्‍डु पेरेह ईमरिह एकह खेल साएन साह।
तुह जिऊमे लाह किह खोटदोह सेह?
हाऊ हॉलमार्क रोह ताई प्रूफरीड टानदोह सुह। 
शेलोह
मेईये मेरोह बुआ लाह रुङमाई आई कैली आई मेक्सिको कैह ऐकह लेखक फिरिह।
हाऊ घोरेह थाकमे आई प्राथराङा लाह सारामे लाह सुनचियेन थियोह
सारानोह हासाल फिरेन साह।
मालाह बोर्ड गेम पसंद साह।
वीडियो गेम मालाह बेकाएन साह।
कियाह ताऊ काछेह एकह बोडोह पेरेह सायाह?
हाउ सोजिदोह सुह किह तेनोरिह शो किजु टानसाह। 
हाऊ दिमाङे फास्ट फूड लाआह ओबोल जानेन थियोह।
एह वाह हाऊ शर्त बेजदोह सुह। 
सोह केयोह देखिदोस।
मालाह ब्राघ बोलेओ आमोरिये एह २० काह बोदिहालाग आलाग रुस्‍या जानबोरा लाह तैयार टानिह साह 
आँह होई दिमाङे साह।
मेरोह आम्‍मा हाथलाङचो लाह शिखिहदिह साह, उम्‍मीद साह किह सोह मालाह बोलेस किह केत्रेह खेलमे लाह
एसाह ताऊलाह तेनोर लाह बायह फिकानोह चानोह।
मालाह मेरोह लोयुन चिजा रोह रंग देनोह पसंद साह। 
बिस्‍तरा कैह सेएबे पांच छेल्‍डु पेरह लाह बेठुई आई हाऊ कार्टून जुरामे लाह तैयार फिरोह।
ओह गश। मेरोह  प्रार्थना होर लाह भेजेह। 
कियाह तेरोह घोरह ठिक साह?
मालाह यकिन साह किह तेरोह डेह केह ओरिक्‍याआ जागाह कैह बिह आखा साह। 
हाय हाऊ ठिक सुह आई तुह।
हाऊ खाऊ नुजुरादिह 
सुह परेशान सुह किह मेरोह  पूर्व किह खोटेन हुगोह।
ओह आँह मालाह बिह। 
हाऊ चकील सुह। 
तुह? 
ओह तेरोह ताई ओबोल साह 
हाऊ कालेज कैह ईमरी कला सिखिदोह सुह।
कियाह ताऊकाछे मुलुक ऋण सायाह? 
ठिक साह बाब तुह खेलनो पांसद टानदोह सेह।
कताब होरिह मेरोह सेएब काह बोडोह खुशी साह
मुकाछे एकह लोडोह ओबोल लाइब्रेरी साह। 
मुलुक बढिया।
साहित्य सिह कोठाह मुकसिह मेरोह मोन लाह बोरामे लाह किछेह बिह नाई।
मालाह डेसर्ट बिह पसंद साह।
जेत्रेह सेग किह सोह कालोह रांग कैह ट्रक रोह जेत्रेग साह। 
आमोरिह एकह ओबोल हियुह सेलोह पेप्‍सी रोह बिह मोजाह टानदेह सिह।
तेईये देखुन सेएब काह ओबोल मोनलागदोहस्‍या मामलाह किह साह।
किह किह नुकरी नाईयाह, होजरोह ताई मीयेह ईमरिह आफरोह शुरुआत टानिह। 
बोडोह देश, होई वाल तातोह साह।
मेरोह माँ मोरिह जेत्रेह हांऊ लोडोह थियोह।
नुआ हाऊ बोदिह निसिखिदोह सुह
पक्‍का ताऊलाह किह किह चिज रोह जरुरोत साह। 
हाऊ तैराईदोह सुह, हाऊ होज गास ओबोल सुह किजु बोलताह मेरोह हारकोह होरिह कादुए नाबाजिह।
माफ टानेह होई एखोह होतेगेह साह।
कालोह सेएब काह ओबोल रांग साह आई मालाह आचार कैह नाबानोह आछदोह साह। 
होई ओबोल साह किह सोह आई चंट हुनोह चानोह। 
आई दिमाआङे? 
तेनोरिह किन नासतेसोह? 
तुह किन सेह?
हाऊ सोमोद्राङ कैह साआबाङ नासनोह पसंद टानदोह सुह। 
मेरोह कालोह फिरनोह। 
सेएब कालोह रांग रोह साह। 
मेरोह काम होतेग परेशानी रोह साह किह एकह बांदार ओबोल हुगोह। 
ठिक एमएलबी बाआयह रोह देश काह साह।
मेरोह मोन लाह साहितत्‍य एह भोरानोह जेनोह किछेह बिह नाई।
हांऊ सहमत सुह। 
कियाह तेईयेह गुडफ़लस देखोआ? 
मुलुक टीवीस्‍या नाई किजुह बोलताह हाऊ सोदाह हाढेन सुह।
मुकाछे मेरोह आफरोह बिह छेल्‍डुपेरेह साह, तेहबिह हाऊ बडोह मुशकिले मुकाछेह जागदोह सुह।
मेरोह रॉक बैंड सिह कोठाह दौरा टानोह ओबोल लागदोह साह।
आँह तुह कादुह आफरोह मोरजिये काम खोटदोह सेह।
हाँऊ एकह कलाकार सुह।
हाँऊ घोरेह काम खोटदोह सुह।
होजिये मालाह मेरोह शोक बिह पुराह टानोह फिरेस।
उम्‍मीद साआह किह हपोई हासाले ओबोल फिरेस।
हाऊ मेरोह कोनेस सिह कोठाह नाचसुह आई आम्‍बिह मेरोह बोडोह खुडिह गास टिप टानसिह। 
आँह मेईयेह तिनरोह नाओ मारहसिंगा रोह नाओ गाश जागिह साह।
मालाह कताबा सिखिनोह वाल ओबोल लागोह साह।
हाँऊ मेरोह बोडिह बाग टाईम सिखिनोह केह बेकदोह सुह।
नुआँ माफ टानेओ, मेरोह मोतोलोब मेरोह डेर गास साह।
कियाह ताऊ काछेह किह होयोह शो सायाह जिजलाह तुह सोदाह सांदोहसेह।
तेनोर लाह किह होयोह पोरेस जिह पसंद साह, मेरेह रोह बेलाह जुरुरिह साह आई खेलनोह बिह जुरुरिह साह।
आँह मालाह गेतह पॉप, रैप पुरानोह गेतह ओबोल लागदोह साह जिह तेरोह बारेह एह साह
होई होजलाह जुराई जागनोह रोह कोशिह टानदोह सुह।
मालाह निला रांग पसंद साह आई मेरोह बाल बिह निला रांग रोह साह 
हाँऊ वीडियो गेम डिजाइन टानदिह सुह आई सोशल मीडिया गास नोजोर जागदिह सुह।
मालाह मेरोह ऊछान काए काम खोटनोह पसंद साह। 
ओबोल साह किह कियाह ताऊलाह रॉक क्लाइम्बिंग पसंद साह।
सोरोग रोह सेएब काह नेराङ 
किह दिमाङे mcdonalds रोह गान नाई
मुकाछेह पाछ साह। 
दिमाङे किह ओरिक फिरनोह सुनचिनोह, ठिक। 
शादुईदेह।
हाऊ एकह दुकान केह एकह मैकेनिक रोह काम खोटदोह सुह।
जेत्रेह काह पिछूह हाँऊ दयारोह रिटेन सुह, तेत्रेह सेग एकह टिवी मानुष रोह बोदिह हिस्‍सा नाई।
हाँऊ फुलबाल आई हाकी खेलनो पांदोह सुह। 
कियाआ तेईये कादुह आऊखा सफर टानिआ? 
मेरोह  बुआ मोरिह पिछुह हाँऊ पोलटाई देमेह चाएन थियोह 
होजरोह ताई हाऊ नर्सिंग होम नाशतोह सुह।
मेईये मेरोह बोदिह बाग शोक सोठाइ साह।
हाँऊ एखोह एकह मारेह नागालसाइ रोह मुताबिक हाडेन।
काश हाँऊ गाडी चालाई बोलदोह थियोह।
तेबिह हाँउ नाटानिह बोलदोह। 
होइ वाल ओबोल साह
तैह कियाह ताऊ काछेह पालाऊन जानबोर सायाह? 
आँह होई ओबोल साह किह हाँऊ veggies सिह बेदान टानदोह सुह
हाँऊ सोजिदोह सुह किह मेरोह सतारह साल रोह उम्र कैह तेसरोह पोइला छेल्‍डु थियोह
आई मेईये होजलाह याद टाननि। 
होई गाद आआछेन साह। 
मालाह बेरियेताह नाबानोह आछदोह साह।
हाँऊ फिट थाकनोह पसंद टानदोह सुह
तुह कुनस्‍या फिलम सामे  लाह पबपल जानदोह सेह?
मैजिक माइक मेरोह ताई एकह ओबोल साह।
हैलो आज तुह केनोह सेह?
कियह तऊलह रोलिंग स्टोन पसंद साह? 
कुकुरा बिह ओबोल साह।
मुकाछे तन काछेह नाई किजुबोलताह अमोरिह वल रिटदेह सिह।
चीनी सिह बेदान टानदेह सिह, अमोरिये होजलह अमोर रोह घोरेह पोछाई 
मेरोह एकह चर बोराष रोह छेल्‍डी साह।
होई बोलोह सह किह मुकाछेह एकह पिशी अई एकह पिल्‍ला साह।स 
अमोरिह हई स्‍कूल थियेह। 
जानेमन। हाँ, हाँऊ आफरोह ट्रेडमिल गास मोबईल फोना लाह सादोह सुह।
तैह तुह अइ बिह एकह  नौजवान सेह। 
उपचार लह सेबेह लाह शुभकामना। 
कुआङ। 
सोह आई फिल्‍लम होरिह।
हाँऊ सोदाह कार्टून पृष्ठभूमि कैह नाशेन सुह।
शायद कुन कुन मांसऊ खदेहस्‍या मोदोद टानसाह।
हाँऊ मालाह एकया सब्‍जी होर काह बेदान टानदोह सुह।
कियाह तेईयेह आऊखा कादुह सोफोर टानिह साह।
हाँऊ खोटदोह सुह। 
हाँऊ यूरोप आई दक्षिण अमेरिका रोह सफर टानदोह सुह।
ऑस्ट्रेलिया मेरोह जगह कैह नासमे लाह ठिक साह
तुह किन काह सेह? 
हाऊ वेस्ट कोस्ट सुह, तेबिह बोराष काए मैचिगन पोछदोह सुह।
आई एकया मानुषा मुलुक आई नबाने साह। 
मेरओह गृहनगर कैह शायद या शायद ठिक हुगोह 
मलह बेदन टानदेहस्‍या उपकरण साह आई मालाह मेरोह जहज उडानोह वाल पसंद साह
आज तुह केनोह सेह? 
मेरोह पेरेह सिह रेस्तरां कैह। 
तेईयेह कादुह हैरी पॉटर सिखुईया?
मालाह ओरिक्‍या गास ईल्‍जाम बेजनोह पंसद साह।
काबिल नुआ, तेईयेह आफलाए दोहरायाई।
होजरोह ताई मेईयेह सुनचिह किह शायद ताऊ काछेह थियोह।
नुआ मेरोह दुई छेल्‍डु पेरेह साह। 
आई हाँऊ माल कैह चिजा बिकिनो रोह पार्ट टाइम काम खोटदोह सुह।
तुह नेटफ्लिक्स गाश गटोह टाईम कैह देखिह बोलसिह जेत्रेह तेनोरिह होजरोह बरेह कैह बातेह बाताईसाह।
एखोह मेरोह पिशि काह डोरनोह आछदोस। 
मेरोह हाँनोह। होल्‍लासे। 
तुह किन काम खोटदोह सेह?
हाँऊ लगभग ग्रेड स्कूल रोह ताई नाठोह।
हाँऊ बायह काम खोटेन सुह आई बोडोह हुनोह रोह साथ पागाल  सुह।
हाँऊ लंदन काह सुह आई हांऊ सोलोक गास शिविर आई होयोह बेदान टानदोह सुह। 
होई दोंक बेईमान लागेन साह। 
हाँऊ मेरोह हार्ले गाश उडाईयेन पोह रा<ग होर सिह गुजरा।
कियाह तेईये कादुह मांसपेशिहोर रोह खिर पियाह?
मेरोह पसंद रोह मोसोम बासाल रोह साह, होजरोह ताई बोदिह तैरानोह आई दौड कैह नाशतोह सुह। 
हँऊ ठिक सुह मालाह आज बिह घोरेह रोह सफाई टानोह थियोह। 
मालाह होयोह टानोह पंसद नाई।
आयरलैंड आई ऑस्ट्रेलिया मेरोह जागह गास थियोह।
आयरलैंड वाल ओबोल साह, जापान मेरोह आएक पडाव साह।
तिनचे कादुए नाठिह। 
मेईयेह सुनिह किह तेनोरिह मुलुक कोन्‍या मानुषा साह।
तेनोरिह सेएबे बडिया हिट टानदेह सिह। 
कियाह ताऊलह इतालिय खानोह पसंद साह। 
होई मोजाह फीरदोहस्‍या।
तुह किह पियेन सेह?
हाँऊ एह गाटोह बागी आईपीएस सिह बेदान टानदोह सुह। 
मलह लागदोस किह तुह प्रति हिट रोह भुकतान गास विचार टानेन सेह। 
मेरोह हालोत रोह कोरचाते मालाह घोरेह थाकनोस्‍या।
कियाह तेनोरिह पुरानोह शादी साह? 
हाय आज तुह केनोह सेह? 
ठाठे टानेन सेह। 
हाँऊ वाल बोडोह तारिफ टानुह दोह सुह।
ताऊलह आई किह पसंद साह?
तिन रोह सोदह तारिफ टानोह। 
ईमरिह ईमरिह सिखुई मेरोह देनिक  भक्तिपूर्ण। 
होई वाल ओबोल साह। 
मालाह पोताह। 
होई मालह हर बार पोरदोह साह।
हाँऊ वाल सहमत सुह।
रिटायरमेंट सिह ताऊलाह बान्‍मानत खोटमे पोरेस।
हांऊ मेरोह छेल्‍डु पेरह सिह खेलमे पसंद टानदोह सुह। 
तुमोरिह फुटबाल खेलदेह सिह?
हाँऊ खोटदोह सुह। 
होई ओबोल साह, हाँऊ टेक्सास कैह मुलुक बोडोह पेरेह साह तेहबिह हाँऊ अर्कांसस कैह थाकदोह सुह।
हाँऊ मुलुक बोदिह बोडह दोह सुह आई मुलुक बोदिह चित्र मागदोह सुह।
हाँऊ एकह बेरेह दौडई आई मेरोह बांय बाजिह।
हाँऊ मेरोह पियनोह बाजाएन थाकसुह
आँह होओई दौडानो जेनोह साह
कादुए नाथाकिह। 
मेईयेह सुनिह किह तेनोरिह वाल गालसाईदेहस्‍या मांनुषा साह।
मुकाचेह एकह कालोह आई शुकलोह पिशिह साह जसरोह नाओ सात माज काह नौ माज काह सतारह आंगठिहहोरिह साह।
ईडब्ल्यूएम कैह एकह पूर्णकालिक सिखिदोहस्‍या साह जुन दिमाङे ओबोल साह।
मेरोह पसंद रोह चिंदरी तरोह सिह नाचेन साह आई होई एकह ओबोल चिंदरी साह;
हाँऊ ब्रॉडवे रोह धुन लाह लामेह लाह पसंद टानदोह सुह
होई मोजाह लागदोह साह।
मालाह कॉफ़ी हाउस कैह नुकरी पोरिह साह, होई एकह यम्पी जेपीबी साह
किह शारे राट साह नाह, आँह साह,
होजरोह बागुर मालाह इच्‍छा साह किह फिरिह गोएन लागेस,ठिक सा।
नम्‍सते,आआज राट केनेह सोह? 
शाऱेह शुपटी जेत्रेह लोडोह सोदाह ध्‍यान चांहदोह साह।स
मालाह पोताह नाई सेएब कैह एकह तोता आई एकह माँ साह। 
आँह हाँउ एकह पुरानोह आत्‍मा फिरिह सुह आई मुलुक चिजा रोह बारेह केह जानमे रोह ईच्‍छा साह।
मुलुक बडिया। 
खाऊ जुरानोह मेरोह जुनुन साह। 
हाऊ एकह खाऊ जुरादोहस्‍या सुह। 
काश मानुषा मालाह बायह बोन्‍द टानोह रोह बजाय मालाह सुनिह बोलदेह थियेह।
कियाह तेइये तेरोह देखाऊन गास काम खोटिह? 
आमोरिह तिज गास बोडेह सिह। 
नुआ, मेइये नोखोटिह दिमाङे हाऊ होई आई बिह तोल शाई थियोह।
ताऊलाह एखोह  तेरोह आत्मविश्वास आई आत्मसम्मान लाह जुरानोह रोह जुरुरत साह
मालाह ब्रोसा साह किह तेहबिह मानुषा मालाह सुनमे लाह परवाह नाटानदेह।
तेह आफरोह नजरिया बोदलाय, किह काह शुरु टानोस्‍या। 
ओह आई हाँऊ बिह कताई पीठ दुखिह सुह।
कियाह तुह होजरोह ताई किह मागेना? 
हाऊ कोटदोह सुह, तेबिह होई किह बिह बोदिह काम नोखोटेन साह आई किह ओरिक रोह जरुरत साह।
कियाह तेइये योग याह किह ओरिक व्‍यायाम रोह कोशिश टानिया? 
मालाह मेरोह पीठ रोह वजाए कास लाह बिह टाइम देई बोलेस।
मेरोह पिशिह जेनकींस बैठिहमे चाएन साह? 
ताऊ काछेह एकह पिशिह साह जासरोह नाओ लेरॉय साह।
होनरोह पुरानोह मजाक साह। 
हाऊ मेरोह टाइम मेरोह 386 गास रेट्रो गेम खेलमे लाह बेजदोह सुह। 
जोबोरदस्‍त हाँसनो, ठिह साह मालाह पोताह निथियोह, 386 कियाह कोन? 
कियाह होई आटारी काह पुरानो साह।
एकह पुरानोह पिसुन। 
हाँदोंक नीरी सुह। 
हाऊ सस्पेंडर्स लाईदोह सुह आई ड्रेगन रोह बारेह कैह होयोह सुनचिदोह सुह,वाह मालाह लागदोह साह 
किह तेनोरिह खेलमे रोह ताई मुलिक काआम कोटदोह सुह, सप्‍ताह केह 60 घण्‍टा।
माआफ टानेह
मेरोह नुकरी रोह सेएब काह बोडोह होसा स्‍याही रोह दाग साह जिह मालाह मेरोह कमिज केह पोरदोह साह। 
तुह किह काम खोटदोह सेह? 
तुह एकह प्रिंट रोह दुकान केह काम खोतदोसेआ?
आँह दिमाङे हाँऊ। 
मुकाछेह एह मेरोह सैब कमिज केह स्‍याही साह।
आई मेरोह सस्पेंडर्स रोह पिछाह टानिह।
आँह जिह कोष्‍ट हुनोह चानोह। 
हाँऊरेस्‍तरा केह काम खोटदोह सुह। 
परेशान जेनोह लागदोह साह।
शुपटी थाकनोह चानोह। 
मुलुक शुपटी तेबिह जेत्रेह मालाह एकह दयार पोरदो साह तैह हाँऊ ढिलाह फिदिह सुह।
होई ओबोल साह 
एह आई आराम टानमे रोह ताँई।
ओबोल साह। 
आँह तेबिह कादुह कादुह हाँऊ पागाल फिरदोह सुह।
हाय, हाँऊ सैलीसुह, हाँऊ मेरोह सेएब काह ओबोल कोनेस, कुकुर सिह कोठाह दायारोह बेजेनसुह।
हाँऊ रुबी सुह कुकुर।
मेरोह पसंद साह, मेरोह तिज माज काह 8 साह।
वाह! होई मुलुक कुकुरा साह। 
होई कुनस्‍या नस्‍ल रोह साह
तेनोरिह पेरेह रोह हिस्‍सा साह। 
मेरोह पसंद रोह छुट्‍टी, हैलोवीन गास गाछोह। 
कारखाना आई 2 घोलाह नाशेस, ताऊ काछेह किह साह हैलोवीन मोजेदार साह।
कियाह तुह कुकुर होर लाह बोचादोआ। 
याहतेनोर लाह टानदोह सेहा?
आमोरि तेनोर लाह बोचादेह सिह 
एकया रोह खास जुरुरिह साह याह तेनोरिह जागनोह रोह लायक नाई किजुह बोलताह तेनोरिह खादेह साह।
एली एकह बोचाउन कुकुर साह। 
हाऊ शहर कैह थाकदोह सुह आई मुकाछेह हॉकी आई सॉकर खेलमे रोह ताई किन आएक जागाह नुहुगोह, होजरोह ताई कादुह कादुह कुने मुकसह नाछदोह साह।
हाऊ सोमोनद्राङ रोह नेराङ एली लाह निदोह सुह। 
आई आम्‍बी रेता गाश बिरलाईदेह सिह।
बोलोह कोरोमे हाँऊ सोमोनद्राङ काह एकह मील रोह बारेह कैह थाकदोह सुह। 
होजरोह ताई आमोरिह तिनचे आई वापस जाग टानदेह सिह। 
होई ठिक साह।
हाऊ एकह घंण्‍टा काह पोछदोहस्‍या सुह होजरोह ताई हाऊ होयोह नोखोटु।
हे, कियाह तुह जानदोसेआ किह केयोह तैरानो? 
हाँऊ नुआ। 
शाकाहारी कादुए नितैरादेह साह। 
जानबोरा रोह ताई मारेह साह।
तुह मासाऊ खादोहसेआ? 
हाँऊ रॉक गेत सुनेन पोह  स्टीक ग्रिल टानोह पसंद टानदोह सुह।
आँह हाऊ जानबोरा रोह ताई फायदानुदोह  किछेह बिह नाखादोह सुह याह समर्थन नाटानदोह सुह। 
तांऊलाह किछेह बिह रोक टोक नाई।
हाँऊ ताऊलाहमेरोह ताहो गास सवारी रोह ताई निह बोलसुह।
ओह, हाँऊ आई बिह खादोह सुह।
हाँऊ एखोह मानुष सुह।
ओबोल साह। 
मालाह युद्ध होर रोह बारेह केह इतिहास सिह बेदान साह,खासकर wwii रोह बारेह केह किजु बोलताह मेरोह तेतेह होजकेह थियोह।
एसाए हाँऊ ताऊलाह तेतेह जेनोह मानुषा रोह आभारी सुह।
ओबोल साह। 
मालाह युद्ध होर रोह बारेह केह इतिहास सिह बेदान साह,खासकर wwii रोह बारेह केह किजु बोलताह मेरोह तेतेह होजकेह थियोह। 
सोह शांत साह? 
एसाह तोरीकाएहोई ताऊसीह बातेह बाताइदेह एकह खुशी फिरोह।
हाँऊ देमांङे सुह। 
ताऊसिह वाल एसाह बातेह बाताईयेन सुह। 
ठीक साह। 
त्रेत्रेह रोह ताई आलविदा।
हाँऊ दिमाङे आशा टानदोह सुह किह ताऊ काछेह तेरोह दयारोह ओबोल हुगोह। 
तुह सोह खोटदोह सेह जिह एह सुन?
हिया, किनिह सेह? 
हाँऊ ठिक सुह। 
तुह केनिहसेह? 
सप्‍ताह रोह ताई किह बोडोह पलान।
ओबोल तोरिकाए। हाँऊ एकह मुलुक नासारमादेह पुशां पेरेह साह, तेबिह हाऊ एकह  तोमाशो केह नाशनोह रोह पलान जुराए सुह। 
होई ओबोल हुगोह। 
मालाह सोफोर टामेलाह मोजाह आछदोह साह तेह ताह किह खोटिह बोलसिह।
मालाह सोफोर टानोह वाल ओबोल साह। 
हालांकि हाँऊ एकह मिठाई रोह कमजोरी साह मिनी marts लाह नाबादिह सुह। 
हाँऊ होयोह नाठोह 
बिजनेस स्‍कूल नासमे रोह ताई रसिया काह। 
मालाह बह मिठाई पसंद साह
वाह, होई कमाल साह। 
हाँऊ सेएब कैह ओबोल साह, सेएबे ट्रेड होर रोह एकह जैक साह। 
काश मेईयेह खोटिह हुताह। 
किह बिह शोक काह पिछुह आफरोह?
मालाह सकेटिङ खेलनो पसंद साह।  
ओह आँह, मालाह पुरानोह कप्‍यूटर होर लाह शानोह आई होतेवे जागमे लाह मोजाह आछदोह साह। 
मालाह बिह विडियोगेम पसमद साह। 
मालाह रॉक आई रोल वाल पसंद साह तैह ताह हांऊ मुलुक बोदिह कॉन्सर्ट कैह नाशतोह सुह। 
कॉन्सर्ट मोजा रोह साह, हांलाकि तेनोर केह होतेग रुपया साह।
कियाह तुह काम खोटतोआ? 
आई ओत टानोह रोह दयारोह साह। 
कियाह तेईयेह शादि टानिआ।
तेरोह तांई दोथिह रोह एकह शीर्ष होयोए मालाह यकीन साह। 
ताऊलाह फुटबाल पसंद साह?
आँह यार। मालाह फुटबाल पसंद साह। 
तेरोह पसंद रोह टिम कुन साह? 
किछेह शक नाई पैकर्स।
हाँऊ एकह कॉलेज फुटबॉल तारिफ कसह बिह बोदिह सुह। 
रोल ज्वार! 
क्रिमसन टाइड? 
मुशुर फल्‍म, वैसे होई कुन साह?
आलबामा। कियाह तुह कॉलेज फुटबॉल कैह हुदोआ? 
जुरुरिह नाई। 
मेरोह तेतेह एकह बेरेह विंस लुम्बार्डी सिह बेठुई थियोह।
मुलुक मोजाह। 
हाँऊ एकह मांनुष मानुष नुआ तेह ताह हाँऊ कादुए मुशुर मानुष सिह नेबेठिदोह। 
तेह हाँऊ खास एखोह खेलनो पसंद टानदोह सुह। 
फुटबॉल, सोह साह। 
आई बाइक रोह सवारी मांग।
मानुष, हाँऊ घोरेह बेशिहदेह टिवि रोह सोमने मिठाई खासुह। 
जेत्रेह हांऊ सवारी टानदोह तेह मेरोह चिहुआहुआ मुकसी कोठाह हाडंदोह साह। 
पाउंड बोंद जागमे लाह वाल ओबोल साह।
कियाह ताऊकाछेह एखोह एकहे पालतू जानबोर साह? 
लोडोह कोमरा। 
मालाह बोराष बोचिह साह।
मुकाछे किछेह बिह पालतू जानबोर नाई। 
आगोर मालाह कुकुर पोरेताह गाटोह जेतेग पाउंड देइबोलसुह।
आँह होई वाल ओबोल काम खोटदोह साह।
किह बिह शौक? 
टिबी रोह आलावा?
कियाह कास लाह देश रोह गेतह होतेग पसंद साह जेतेग मालाह पसंद साह? 
हैलो, हांऊ डॉन, तेहबिह हाँऊ बिह होजलाह बेदान टानदोह सुह।
सोमोद्रांङ रोह बारेह कैह कियाह?
हांऊ ईनचे एकह किताब सिह सुह। 
मालाह तिनचे सिखमे लाह मोजाह आछदोह साह। 
आसह हाँऊ सोमोद्रांङ सिह बेदान गानदोह सुह एकह हप्‍ताह पोईले तिनचे नासिह थियोह।
मालाह तेरोहबारेह कैह आई बोलह। 
हाऊ एखोह शाकाहारी सुह। 
ठिक साह, हाँऊ कॉफी सिह बेदान टानदोह सुह आई कॉफी रोह दुकान कैह काम खोटदोह सुह
मेईयेह एकह कॉफी रोह दुकान काह मुलुक चिजा सिखुई। 
तेनोर लाह बेदान टानदोहसुह। 
आई कियाह? 
मेरोह पसंद रोह शो तारोह सिह कोठाह नाचेन साह।
देश संगीत ईनाम। 
कियाह ताऊकाछे कामसायाह? 
मुकाछेह त्रोन पिशिह होरिह साह आई एकह नौकरी साह।
मुबारक। तुह केनोह काम खोटदोह सेह? 
होल्‍लासे, हाँऊ बडिया शादेहस्‍या लाह सादोहसुह।
कियाह तेरोह किह शौक सायाह? 
मालाह सिखिमे लाह वाल मोजाह आछदोह साह।
आँह मालह रिटनोह आई माछिह पानोह पसंद साह।
हाँऊ सोदाह सोमोद्राङ रोह नेराङ थाकदोह सुह आई कादुह कादुह तिनचे एकह लाईन बेजदेह साह। 
कियाह तेईयेह कादुह माछिह होर लाह पाईयाह।
हाय, मेरोह नाओबिल साह। 
तेरोह नाओ कियाह साह।
सुसान। 
ताउसिह बैठुईदेह ओबोल लागोह। 
तुह किह खोटदोह सेह?
हाँऊ एह सेवानिवृत्त फिरेन सुह। 
हाऊ एकह आखबार रोह रिपोट देंदोस्‍या थियोह। 
तुह केनोह सेह? 
हाँऊ एकह कंपनी रोह ताई काम कोटदोह सुह जुन संपर्क लेंस समाधान जुरादिह साह।
ओह ठिक साह। 
तुह किन काह सेह? 
हाँऊ पश्चिमी तट काछेह थाकदोह सुह। तुह?
हाँऊ पूर्वी तट गास थाकदोह सुह 
कौमार्य। 
तांऊलाह केनोह रुस्‍या गेतह पसंद साह। 
हाँऊ राक पसंद टानदोह सुह।
मालाह बान्‍मानत रुस्‍या पसंद साह। 
बोदिह बाग क्लासिक। 
डोंक याह पुरानोह देश। 
सही गाश। 
पसंद रोह बैंड पोरोह।
मालाह रानी पसमद साह बॉब डिलन। 
जॉनी कैश। 
कियाह तेरोह कुन चानोह साह? 
हाँऊ बीटल्स आई स्टीव मिलर बैंड रोह मोजाह मागदोह सुह।
चुटकाङ। 
ओबोल पसंद होरिह। 
पोईले जुटदेहस्‍याह रोह रुह कैह, गेतह वाल मोदोद टानदोह साह। 
कियाह तुह कालबयाल लोटरिह खेलेन साह?
जॉन: हे, जेम्स। 
तुह ईनचेह किह खोटेन सेह?
जेम्‍स हाँऊ किराया गास एकह अपार्टमेंट लाह लोरियेन सुह। 
तुह ईनचेह किह खोटेन सेह? 
लोरियेन अपार्टमेंट बिह?
जान आंह 
मेरोह आम्‍मा बुआ रोह घोरह वाल दुर साह, होजरोह ताई मालाह स्‍कूल रोह नेराङ एकह अपार्टमेंट लोरिहनोह रोह जुरुरोत साह। 
हाँऊ ताऊलाह लागी किह तुह स्‍कूल रोह होसटल कैह थाकमे नाशेनसेह।
जेम्‍स मेईयेह आईबिह तय नाटानिह किह डोरमेटरी केह थाकमे साह याह नुआ 
हाँऊ आलाग देखियेन सुह।
सेएब काह सोस्‍ताह घोरह लोरिह नोह रोह जोतोन।
जान: तेह, तुह किह शाएन सेह     
जेम्‍स, मालाह एखोह एकह जागाह चाँई जिह मेरोह ऊछान, मेरोह मेज आई मेरोह टिबी रोह ताई वाल बोडोह हुगोह।
जागाह कैह रसोई हुनोह चानोह तेह हाँऊ मेरोह खाऊ जुराई बोलसुह। 
हाँऊ मुलुक गाटोह बजट गास थाकसु आई सेएब रुपया शानोह हुगोह।
जान: मालाह बिह। 
हाँऊ पुरोह तोरिकाए काम खोटिह नोबोलदोह, जेएव मेईये बासाल खोटिह थियोह। 
हाँऊ मेरोह घोरेह काटासुह।
आफरोह पढाई गास बोदिह बाग टाईम बितामे रोह ताई बोदिह काम। 
तेह एकह इफाजोत आई सभ्य अपार्टमेंट साह।
लेम्‍स तुह केत्रेह काह शाएन सेह?
जान मेईये ईमरी होई सप्‍ताह कैह शुरुह टानिह साह। 
स्‍कूल आएक मोसारोह कैह शुरू फिरदोस्‍या साह। 
मालाह लागोह किह हाँऊ ओबोल शुरुआत टानसुह जेतेग हासाल फिरेस।
जेम्‍स तेरोह पसंद रोह अपार्टमेंट लोरिनोह आसान नाई  जिजके मुलुक खोरचा निफिरदोह साह।
हाँऊ थियोह दुई सप्‍ताह काह आखबार केह खोबोर साएन थियोह
आई मालाह ईमरी सेग किछेह बिह नोपोराह।
जान वाक़ई? 
होई एकह अपार्टमेंट लोरिमे लाह मुशकिल साह?
जेम्‍स नुआ होई एखोह होतेग किह मालाह जिह बिह पसंद साह सोह वाल महंगा साह आई हाँऊ लोई नोबोलसुह।
जान कियाह होई होजरोह ताई सायाह किजु बोलताह तेनोरिह स्‍कूल रोह नेराङ साह? 
मेईयेह सुनिह किह तेनोरिह स्‍कूल रोह जेतेग नेराङ साह किरायाह बोदिह साह।
जेम्‍स शायद होई दिक्‍कत साह। 
मुकाछे गाडी नाई, तेह ताह मालाह किह पास लोरिनोह रोह जुरुरोत साह।
जान कियाह तेइये एकह अपार्टमेंट साझा टानमे रोह बारेह केह सुनचुई? 
आगोर तुह चांताह, हांऊ दुई सुतनोह कोमरा पासिह अपार्टमेंट साझा टान।
होईहोसोह तोरिकाए सोस्‍ता फिरिह बोलेस।
जेम्‍स होई तामोर रोह समस्या लाह समाधान टानेस।
जान पोखेह। शायद तामोरिह तय टानोह काह पोईले होज गास बाताईयुगे
जेम्‍स ठिक साह। 
होई पलान रोह सोफोल फिरमे रोह ताई, तामोर लाह किह बिह समझौता याह सेट सिह कोठाह आछनोह रोह जुरुरत साह नियमहोर रोह। 
जान ईनचे मेरोह पोईलाह सवाल साह? 
तुह सप्‍ताह रोह दयारोह कैह किह खोटदोह सेह।
जेम्‍स मालाह दोथिह 8:00 बजे काह दिऊसेह 12:00 बजे सेगस्‍टारबक्‍स केह काम खोटनोह साह, आई तेह मुकाछेह स्‍कूल साह,
दियुसे 1:00 बजे काह बयाल 5:00 बजे सेग। 
तिज काह पिछुह मेईयेह घोरेह नाशमे राट रोह खाऊ खामेह आई मेरोह स्‍कूल केह काम खोटनोह रोह पलान जुराऊन काम
तुह केनोह सेह?
जान ठिक साह, मुकाछे दोथिह 8:00 बजे से 10:00 बजे सेग क्‍लास साह, आई तेसेग हाँऊ लाईबेरी केह काम खोटमे नाशतोह सुह।
बयालथान दुई बजे। 
तिज काह पिछुह चार बजे सेग फिरिह स्‍कूल साह।
हाँऊ बयाल छोह बजे परिसर कैह थाकनो रोह पलान जुराएन सुह।
मेरोह कंप्यूटर परियोजना होर गाश काम खोटेह। 
आई फिरिह आफरोह आएकया किस्‍सम रोह आसाइनमेंट गास काम खोटमे आह घोरेह नाशोह।
जेम्‍स आएक सवाल पुछनोह मेरोह बारिह साह।
कियाह ताऊ काछेह तेरोह कोनया लाह आनोह रोह तोरिकासयाह? 
मुलुक बेरेह अपार्टमेंट?
जान नुआ सप्‍ताह रोह दयारोह केह नुआ।
हाँऊ सप्‍ताह माज काह आफरोह काम पुरोह टानमे चाएनसुह फिरेसाह।
मालाह लागेन साह किह मेरोह आधोह सप्‍ताह ताह काम खोटमे लाह साह। 
आगोर मेरोह कोन्‍या पोखता, होई शायद सप्‍ताह माज हुगोह।
जेम्‍स आच्‍छा, हाऊ स्‍कूल रोह टाईम केह बिह होईयेह काम खोटनो रोह पलान जुराएन सुह। 
हाँऊ मेरोह आम्‍मा बुआ सिह बैठिनोह रोह बिह पलान जुराएन सुह।
सप्‍ताह माज। 
मेरोह आम्‍मा एकह ओबोल कुक साह।
जान मेरोह आम्‍मा बुआ रोह घोरह सप्‍ताह केह एकह बेरेह आछमे लाह वाल दुर साह हाँऊ तेनोर लाह आइ 
मेरोह लोडेह लाह सामेह घोरेह नाशुह।
भाई छुटटी होर रोह दौरान। 
हाँऊ जिह बिह खामेह लाह रिईनदिह तिज काह खुश थाकनोह रोह जरुरत साह।
जेम्‍स होयोह जागदोह साह किह ताऊसिह साथ एक अपार्टमेंट साझा टानमे काम खोटिह बोलेस। 
कियाह तुह होजलाह खोटनोह रोह कोशिश टानमे चाएनसेआ?
जान आँह आछोह तामोरिह होज गास एकह नजर बेजुगे आई शाऊगे।
जेनलेस्‍ली, कियाह तामोरिह दियुसे रोह खाऊ खाई छेकिह पिछुह मेरोह आम्‍मा लाह फोन टानमे लाह पोन उधार मागिह बोलसिया। 
लेस्‍ली जी, बिल्कुल, जेन। 
आई ओरछे तेरोह आम्‍मा काह पुछनोह निबिसरिये किह कियाह तुह आछसेआ।
आमोर सिह साथ फिल्‍म होरिह पिछाए काह।
मैरी जेन, कियाह तुह लोनह पास टानसेआ, ओरछे?
जेन जरुर इनचे तुह सेआ।
मैरी आई काली मिर्च बिह। ओरछेह। 
होल्‍लासे।
जेन : तेरोह स्‍वागत साह।
लेस्‍ली: आगोर फिल्‍म रोह बातहकेह गास मार्कस किताब होर रोह दुकान केह पोखताह 
तेह कियाह तुमबिह लाह मारेह लागेसाह।
लेस्‍ली: शायद कादुह आई टाईम। 
मालाह 5:00 बजे सेग घोरेह थाकनोह रोह जरुरत साह।
मैरी आगोर चाँताह हाँऊ ताउसिह नासुह।
जेन होई वाल ओबोल हुगोह। 
मालाह मेरोह भाई रोह ताई एकह तोफाह मागनोह रोह जुरुरत साह। 
तोआर केह तिन रोह जन्‍मदिन साह।
आएक सप्‍ताह। 
तुह किह सिफारिश टानसे, मैरी?
मैरी एखोह एकह बेरेह ओरछे। 
मालाह सुनचिनोह बेजह। 
होयोह बिह हुगोह किह माछिह पानोह रोह एकह पोले माछिह पानोह लाह बेदान टानदोह हुगोह।
जेन कियाह एकह चंट सुझाव हुगोह, मेरोह भाई मालाह शारेह तोफाह रोह ताई होल्‍लासे बोलेस। 
मालाह ऊम्‍मीद साह किह माल कैह माछिह पानोह रोह दुकान।
लेस्‍सी मेईये मुलुक फ्रेंच फ्राइज़ रोह ऑर्डर देई। 
कियाह कुन कासरोह परवाह टानेसाह?
जेन आँह हाँऊ किह चासुह।
लेस्‍ली तुह नैरी रोह बारेह कैह केयोह?
मैरी नुआ, होल्‍लासे। 
मुकाछे पोईले काए बतेरा खाऊ साह
जेन लेस्ली किया तुह मेरोह चारुदोह चावल पासंद टानसेआ?
लेस्‍ली आह, ओरछे गाटोह जेतेग।
जेन होनचे तुह नाश।
लेस्‍ली ओह, होई बतेरा साह, ओरछेह एह नुआ।
जेन मैरी, कियाह ताऊलाह मेरोह हैरी पॉटर किताब आनोह कोलाङ थियोहा।
मैरी: ओह , मालाह माफ टान 
हाँऊ होजरोह बारेह केह कताई बिसरुई। 
कियाह तुह मालाह आज राट कोलाङ दिलामे लाह फोन टानसेआ।
जेन: पक्‍का।
लेस्‍ली: आगोर ताऊलाह किछेह बिह आफोत नुताह
तैह ताऊसिह काम खोटिह पिछुह कियाह हाँऊ कताब ऊधार निसुह होह?
जेन: मेइये मैरी काह वापस मागिह पिछुह जान लाह उधारदेमेह रोह वादा टानिह थियोह। 
तेरोह स्‍वागत साह।
एकह बेरेह जान छेकुई  
जान एकह तेज सिखिदोस्‍या साह, सोह गाटोह टाईम कैह होजलाह छेकिह बेजेस।
लेस्‍ली: हाँऊ आएक बिलेह, वाल मेसेह सिखिदोह सुह। 
ताऊ लाह किह लागेनस किह होज लाह हाँऊ केत्रेह सेग जागसुह।
जेन: हाँऊ पोईले काहे होजलाह सिखिदोह सुह। 
तेहताह जेत्रेह सेग तुह चाँसेह त्रेत्रेह सेग तुह जागेह। 
होजलाह मालाह वापस मुकाछे दियेह।
हासाल हासाल सुविधा।
लेस्‍ली: होल्लासे, जेन। 
जिजिये मेरोह रुपया ताह बोचेस।
मैरी: कियाह तामोरिह सेएबेह फिरिहा? 
तामोर लाह एह आएक शो रोह ताई छारानोह चाँनोह, आताह तामोरिह बेरिसिह।
लेस्‍ली: हाँऊ कादुह बिह तैयार सुह तुह सेह।
जेन: तेह कियाह हाँऊ ठुरुआ?
नैन्सी: हाय।ताऊलाह देखिहदेह ओबोल लागोह जान।
जान: एकहे ईनचे , नैन्‍सी। 
जेत्रेह मेईयेह ताऊलाह लास्‍ट टाईम देखिह थियोह
तेत्रेह सेग मुलुक टाईम फिरिह थियोह।
नैन्‍सी: आँह पोर जेत्रेह आमोरिये एकह आएक लाह शाई थियोह
तेह नुईयोह साल थियोह। 
तुह केनिह सेह।
जान: हाँऊ टिक टानेन सुह। 
ओबोल हुगोह किह ईमरिह मुकाछे नोईयो काम साह।
नैन्‍सी: तुह एकह नोईयोह नुकरी लोरीयेन सेह, किजु?
जान: मेईयेह आऊखाए मेरोह पढाई छेकिह थियोह आई आएक सप्‍ताह फाईनल सिखुईदेह ड्रिगी मागिह साह।
वित जागाह। 
पेरोल दिमाङे वित नाई।
नैन्‍सी तुह नोईयोह नुकरी कादुह काह लोरियेन सेह?
जान मेइयेह ईमरि होई सप्‍ताह केह शुरुह टानिह।
नैन्‍सी कियाह ताऊकाछेह तेनोरी फर्मों होर सिह किह साक्षात्कार नाईयाह जिह पिछाय रोह मोसारोह तामोर रोह परिसर केह आछिह थियह?
ब्रोसा साह किह एकयाह कंपनीस्‍या आफोर रोह रुपया रोह दोफतर रोह ताई  स्‍कूलिया  भर्ती लाह आछिह थीयेह।
जॉन हाँऊ आफरोह बोदीह काम रोह कोरचाते फिडेलिटी कमपनी सी एखोह एक इऩटरवियु  देदोह थियोह। 
एक मोसारोह पोईले एह बितिह थियोह आई मेईये तिन का नुशनू। 
माला होयो लागदोस किह मेईये नुजुराई।
नैन्सी: जोरी नाटानेह, जान। 
तेईये स्कूल के सोदाह ओबोलो खोटीह 
माला पोतास साह किह तेरोह ऐसाह ग्रेड मोदोत टानेस।
ताउला हासाले ऩुकरी पोरेस होजका आईक ऩुकरी बजारे इमरी मुलुक ओबोल साह, आई सेएब कमपनी होरला जुरुरोत साह।
रुपया रोह जानकार
जॉन: माला बरोसा साह
नैन्‍सी: तेईयेह एकह रिज्यूम तैयार टानिह नाह?
नैन्‍सी: कियाह तेईये मुलुक बोदिह कपंनि होर लाह आफरोह रिज्यूम मेल टानियाह? 
केयोह भर्ती एजेंसियों रोह बारेह कैह?
जान: मेईयेह पोईले काएहोजलाह एकह दर्जन कपंनी होर लाह बेजिह साह। 
नुआ मेईयेह भर्ती रोह बारेह केह नुसुनचिह।
एजेंसी होरिह। 
तेबिह हाँऊ सोदाह आखबार रोह खोबोर केह रोजगार होर लाह एसाह सादोहसुह।
जान: मुलुक
तेनोर माज काह एकयाह लाह ठिक सोमजिनोह रोह जरुरत थाकदोह साह। 
आई एकयाह ईच्‍छा टानदेह साह।
नैन्‍सी: मेरोह कोन्‍याए मालाह बोलिह किह साक्षात्कार केह नासनोह काह पोईले किह घोरेह रोह काम खोटमे लाह मोदोद पोरदोह साह।
ताऊलाह कपंनी लाह एसाह जानोह चानोह, होजके केयोह रुस्‍या कामसाह?
किह मिह जुरादेह कियाह होई बिकतोसाह? 
होई होतेग हासाल केयोह खोटेन साह?
जान: आँह मालाह पोताह साह। 
हाँऊ सोह कपंनी हर गास खोज टानेन सुह, जास रोह ताई हाँऊ काम खोटमे चाएन सुह।    
जेत्रेह बिह मालाह इंटरव्यू लाह आरायादेह साह तैयार।
नैन्‍सी: कियाह तेईयेह सोह सोवाल होर रोह बारेह कैह बिह सुनचुईयाह जिह तेनोरिह ताँऊकाह सोमने पुछसाह?
जान: ताँऊलाह किह लागेन साह केयोह रुस्‍या सोवाल हुगोह?
नैन्‍सी: ठिक साह, तेनोरिह ताँऊकाह तेरोह सिखियु रोह बारेह कैह किह सोवाल पुछतेह साह
जान: हाँऊ संभाली बोलसुह।
नैन्‍सी: तेनोरिह ताऊलाह एकह परेशानी रोह बारेह कैह बोलसाह आई तुह एकह समाधान सिह आछमे चादेह।
जान: मालाह होरोह बारेह कैह किछेह पोताह नाई। 
मालाह उम्मिद साह किह जरुरत फिरताह तेनोर लाह ओबोल जोबाब देई बोलसुह।
नैन्‍सी:  ताँऊलाह जागनोह काह आऊकाह  तेनोरिह तेरोह बारेह कैह जानमे चासाहं। 
तेनोरिह खोटिह बोलसाह।
आफरोह बारेह कैह बोलनोह बेजसाह
उदाहरण लाह तेरोह ताकोत आई तेरोह कामजोरिह किह साह? 
केयोह।
तियाह तोमोर रोह मानुषां रोह साथ पोरदोह साह?
जान: मालाह सोह सोवाल गास काम खोटनोह रोह जुरुरत साह। 
हाँऊ मेरोह बारेह ककेह केयोह बोलसुह?
नैन्‍सी: होजरोह आलावा, पाक्‍का टानेह किह तुह टाईम गास सेह। 
सिखियुन मानुष लाह होजकाह मारेह बातेह किछेह बिह नाई। 
तुह शुरुकाए तेनोर लाह मारेह प्रभाव नेदेमे चादेह।
जान: मालाह पोताह साह। 
सोदाह  शुरु फिरनोह काह 10 या 15 मिनट आऊखा पोछनोह रोह पलान जुरादोह।
नैन्‍सी: ओबोल फेसलाह होयोह लागेन किह तुह तेरोह नुकरी रोह लोरीनोह रोह ताई ओबोल तैयारी कैह सेह। 
मालाह यकिन साह किह तुह।
गाटोह टाईम काह पिछुह एकह ओबोल नुकरी पोरेस।
जान: मालाह ब्रोसाह साह।
नैन्‍सी: मालाह नाशनोह रोह जरुरत साह नाताह मालाह स्‍कूल कैह लाह बेरिहसुह। 
आफरोह नुकरी लोरिहनोह कैह ओबोल किसमोत, जान।
जॉन: तेरोह सोलाह रोह ताई  होल्‍लासे।
माइक: नमस्‍ते जॉन:। 
हाँऊ माइक सुह
जॉन: नमस्‍ते।
माइक:  तुह केयोह खोटेन सेह?
जॉन: हाँऊ ठिक खोटेन सुह। होल्‍लासेह।
माइक: ईनचे गाडी केयोह आछेन थियोह?
जॉन: मालाह खुश साह किजुबोलताह आज दोथिह ट्रैफिक काम थियोह। 
नाह ट्रैफिक जाम नाह किह हादसा। 
माइक: होई ओबोल साह। 
जॉन, सिखिनोह शुरुह टानुहगेह। 
तुह तैयार सेआ?
जॉन: आँह हाँऊ सुह।
माइक: सेएब काह आऊखा मालाह एसाह तेरोह बारेह केह बोलह। 
हाऊ वित विभाग लाह संभालाहदोह सुह।
जैसा: आमोरिह जानदेह सिह किहमेरोह विभाग कैह खुलाह सिथती साह, आई मालह होई जागाह लाह हासाल पुरोह टानोस्‍या साह। 
जॉन: ओरछे मालाह हालत रोह बारेह केह गाटोह जेतेग बोलह।
माइक: होई एकह प्रवेश स्तर रोह स्थिति साह। 
नोइयोह मानषां सिह कोठाह काम खोटनोह फिरेस।
हिसाब कताब। 
तिनलाह बैक रोह काम इह खोटनोह फिरेस॥
जॉन: ताऊलाह केयोह रुस्‍या काबिल रोह जरुरत साह?
माइक: मालह किसाब कताब कैह चार बोराष कालेज रिह मानुषं रोह जरुर साह। 
किह काम खोटनोह रोह पोताह हुगोह।
जॉन: तुह केयोह रुस्‍या जानदोह मानुषं लाह लोरियेन सेह?
माइक: दोफ्‍तर रोह काम खोटनोह ओबोल साह। 
तेहताह होईएकह शुरुआत साह, मालाह होजरोह जरुरत नाई मुलुक बोदिह गयान। 
हाँऊ नोइयोह मानुषं लाह सिखामे लाह तैयार सुह।
माइक: नमस्‍ते जॉन
जॉन: नमस्‍ते माइक।
माइक: मालाह ताऊलाह आफरोह दोफ्‍तर केह निऊ आई हाँऊ ताऊलाह आमोर रोह सुविधा रोह बारेह कैह बोलसुह।
माइल: इनचे तेरोह क्यूबिकल साह, तेरोह घोर काह दुए घोर सोदाह  आठ काह पांच बजे सेग जॉन।
जॉन: ओह वाल ओबोल।
माइक: तेरोह सामान इनचे जाग आई नाशनोह बेजह।
जॉन: ठिक, हाँऊ तैयार सुह माइक।
माइक: किह तिनचे मैरी साह। 
सोह तामोर रोह बोराष रोह जेखा जोखा जागदीसेह साह। 
तुह तेसिह काम खोटसे भविष्य केह।
हाडं तेसलाह हाय बोलुगे।
माइक: मैरी होइ जॉन साह तामोर रोह दोफतोर कैह नोईयो साह।
मैरी: तेरोह स्‍वागत साह जॉन 
हाँऊ तऊलह देखिहदेह वल खुश सुह। 
पुंशा हांऊ काम कैह लागिह थियोह।
पिछाय गटोह हाप्‍ताह काह पिछूह। 
तहबिह, हाँऊ आफलाह ऐह काह ठिक टाईम कैह घोरेह नाशेन जानेन सुह।
जॉन: होल्‍लासे। 
हाँऊ ईनचे आछिह वाल खुश सुह। 
जेत्रेह बिह मेरोह जरुरत हुताह मालाह बोलेह।
हाँऊ सुह किह बिह मोदोद रोह खुश सुह।
माइक:  हाँऊ जॉन लाह तामोर रोह सुविधा रोह बारेह कैह बोलेन सुह।
ताकि सोह ईनचे रोह बारेह कैह आफरोह बातह जानेस।
मैरी: पारेह बैठुयुगै, जॉन
जॉन: ओके मैरी।
माईक: तामोरिह एह हिसाब कताब रोह दोफतोर कैह सिह
तामोर रोह नेराङ तेरोह बाई आई लेखा साह।
तेरोह जाखाङ बिलेह मानव संसाधन विभाग साह।
तोलह नाश आई आमोरिह बितेह सिह।
अभियन्त्रिकि विभाग। 
होजरोह आलावा दालान रोह पिछाय पैदावार टानोस्‍या जागाह साह।
आमोर रोह ईनचे माल रोह प्रतिशत होई सुविधा कैह जुरादेह साह। 
आमोर रोह बिह एकह लोडोह साह। 
देशबायह होरिह विनिर्माण सुविधा जुन पैदावार रोह बाकी हिस्‍सा लाह सभालादेह साह। 
तोमोर सिह बोरताव फिरेस।
स्‍टीव, प्रोडक्शन मैनेजर। 
हाँऊ पारेह ताऊलाह तेनोर सिह बैठिमे नुसुह। 
किजुबोलताह सोह एकह मिटिऐ कैह साह।
तेरोह डेस्‍क गास वापस नास ताकी आमोरिह तेरोह काम रोह बारेह कैह बाताईसिह।
जॉन: आँह होह।
माइक: जेएव मेईये सोमने बोलिह, किजुह बोलताह दैनिक नुकरीहोर माज एकह बैक लाह जागनोह रोह सोदाह टानोस्‍या।
तामोर रोह वित्तीय संसाधनों का ट्रैक। 
दयारोह दोथिह, तोमोरिह इंटरनेट रोह जरियाए आमोर रोह खाता सेग पोछसोह हिसाब कताब जानमे रोह ताई।
जॉन: मुकाछे एकह लॉगिन और पासवर्ड हुनोह चांनोह, हुआयाह?
माइक: आँह, हाँऊ तामोर रोह बैक लाह फोन टानसुह आई तेनोर लाह खोबोर दिसुह किह तुह आमोर रोह नोईयोह सटाफ कोन।
तेरोह आएक काम आएक जुरुरी जानकारी मागमे लाह देशबायह फोन टानोह फिरेस। षस
माइक: ताऊलह  तेनोर रोह वर्तमान आई भविष्य रोह योजना रोह बारेह कैह हिसाब कताब रोह डाटा रोह जरुरत फिरेस।
जॉन: कियाह तेनोर लाह मुकाह किह किह जानकारी चादेआ?
माइक: आँह, ताऊला तैनोर रोह बजट गास तैनोर सिह काम खोटनोह रोह जरुरत साह। 
तुह तेनोर लाह फैक्स या ई-मेल टानोस्‍यान जानकारी।
आगोर ताऊलाह तेनोर सिह बातेह बाताईनोह रोह जरुरत साह, तैह जेएवे तुह बितेह पोछसेह तेनोर लाह फोन टानेह 
याद जागेह तेनोरिह तामोर काह आठ घण्‍टा आऊखा साह।
जॉन: फैक्स मशीन आई कॉपियर आएकस्‍या कोमरा कैह साह,साहनियाह? 
जेत्रेह तैईये मलह निह थियोह तैह मेईयेह  तिज लाह देखोह।
माइक: आँह , पाक्‍का टान किह तुह देशबायह रोह योजना रोह ताई एकह फाईल जुरादेह साह। 
तैह तामबिह तिज रोह जाँच टानुगेह हर हाफ्‍ता रोह ओन्‍त कैह।
जॉन: शुरुआत कैह, कियाह तुह मुकसिह बोदिह बेरेह फाईल रोह जाँच टानसेआ? 
हाँऊ एखोह पाक्‍का टानमे चाएन सुह।
किह हाँऊ मेरोह काम बडिया खोटुह।
मइक: आः, जेत्रेह बिह ताऊकेह किह सोवाल हुताह, तेह मालाह सामेह आछेह।
जॉन: होल्‍लसे।
माइक: होई एह नवबंर रोह ओन्‍त साह, तेह ताह तेरोह आएक खास काम बजट लाह तैयर टानमे लाह मोदोद टानोस्‍या साह।
आएक बोराष।  तुह होई योजना गास मैरी सिह कोठाह काम खोटेह।
जॉन: होई वाल बोदिह आई शादिह नोह रोह काम साह। 
होजके मुलुक गिनती आई मुलुक सवाल हुगोह पुछ, ठिक साह?
माइक: आँह होजरोह ताई ओबोल हुगोह किह तुमबिह दुईयेह हासाल हासाल होई प्रोजेक्ट गास काम शुरु टानोह।
माइक: ठिक साह, ईमरिह लाह बतेराह हुनोह चानोह। 
हाँऊ ताऊलाह  संगठित फिरमे लाह आफुए छाराई बेजसुह।
जॉन: शुक्रिया माइक।
मुलुक बोराष आऊखा हिमालय रोह कन्‍दरा कैह एकह ब्राघ थकदोह थियोह। 
एकह दयर सोह एकह भैंस लह खाईदेह आफरोह उडार कैह आछेन थियोह। 
तैह बातकैह तिनलह एकह मरियल जेनोह सियार बैठियोस। 
जुनिये तिन लह ऊटोह फिरिहदेह ढालह देनोस।
तैह ब्रघे तिन कह होयोह खोटनोह रोह कोरचात पुछोस तेह तिनिये बोलोस, सरकर हाँऊ तेरोह नुकुर फिरमे चामदोह सुह।
हाँऊ तेरोह सेवा टानसुह आई तेरोह सोठऊन शिकारे आफरोह गुजारा टानसुह।
ब्राघे तिन रोह बाते मोनाओस आईतिन लाह अफकाछे जागोस।
गटोह दयार काह पिछुह ब्राघ रोह सोठउन खाऊ खाइ खाई देह सोह सियार वाल मोटोह फिरोस।
सोदाह ब्राघ लाह साई साई देह तिनिये बिह आफलाह ब्राघ रोह गान जानोस।
एकह दयार तिनिये ब्राघ लाह बोलोस अरे ब्राघ हाँऊबिह एह तेरोह गान तकोतस्‍या फिरिह सुह।
आज हाँऊ एकह हाथी लाह मारसुह आई तिज लाह खासुह आई तिज रोह बोचुन मासांऊ लाह तेरोह ताई सोठासु।
तैह ब्राघ सोह सियार रोह कोनेस लाह शाएन थियोह। 
तैह तिनिये तिन रोह बातेह लाह मारेह नाजानिह देह तिन लाह होयोह टानोह काह रोकाओस।
सोह सियार ब्राघ रोह बातेह लाह नोमोनाईदेह डोंक गास नाठोस।
तिनचे काह तिनियेह सेएब ठायह साओस तैह डोंकबतिह तोलह हाथिह रोह एकह टोलाङ लाह आछनोह देखोस। 
तैह ब्राघ रोह गान त्रोन बेरेह सियार रोह काद गारिहदेह एकह बोडोह हाथिह गास नाठोस।
तैह सोह हाथिह रोह मुटकान गास नोसोरिह देह खुडीं माज सोरोस।
आई हाथी आफरोह मोस्‍त चाल कैह आफरोह आएकस्‍या खुडी लाह तिन रोह मुटकान गास जागिहदेह आऊखा नाठोस।
होत्रेह सियार रोह मुटकान चकनाचूर फिरोस आई सोह मोरमे जेनोह फिरोस।
डोंक गास काह सियार रोह सेएब काम होर लाह साएन पोह ब्राघे होयोह बोलोस-जुन मुरुख आई शेखीस्‍या साह तेनोर सिह होयोए फिरदोह सह
सीख: शेखी आई मुरुख रोह साथ मुलुक गहरा थाकदोह साह तेह ताह कादुए बिह जिदंगी कैह शेखी नेबेजनोह चनोह।
एकह देश कैह सम्भुदयाल नओस्‍या एकह ब्रामोन थकदोह थियोह। 
एकह बेरेह सोह आफरोह यजमान काह एकह बाकरी मागिहदेह घोरेह नाशेन थियोह।
बातह वाल दुर आई सुनसान थियोह।
नासते बेरेह तिन लाह बातह कैह त्रोन ठग पोरेह साह।
ब्रामोनरोह कामार गास माकरी लाह देखिहदेह त्रोनेए तिन लाह मारनोह रोह पलान जुराओस।
एकहे ब्रामोन लाह रोकाई देह बोलोस, पंडित जी तुह होई कामार गास किह नियेन सेह। 
होई किह अनर्थ खोटेन सेह? 
ब्रामोन हुईदेह कुकुर लाह कामार गास नियेन सेह।
ब्रामोने तिन लाह माचमाएन पोह बोलोस, आंधा फिरिसेआ? 
देखनोह नाछेना बाकरी साह।
पोईलास्‍या ठगे फिरिह बोलोस खेर मेरोह काम ताऊलाह बोलनोह रोह साह। 
आगोर ताऊलाह कुकुर तेरोह कामार गास नुमेह हुताह मालाह कियाह? 
तुह जान आई तेरोह काम।
आएदोंक आऊखा नाशिहदेह ब्रामोन लाह आएक ठोग बैठियोह। 
तिनिये बिह ब्रामन लाह रोकाई आई बोलोस
पंडित जी कियाह ताऊलाह पोताह नाई किह बोडोह खानदानस्‍या मानुष आफरोह कामार गास कुकुर गिनमै नाचादेह साह।
पंडित तिन लाह बिह माचमाईदेह आऊखा ठुरोस।
आऊखा नासिह देह तिन लाह आएक ठोग बैठियोस।
तिनियेह बिह ब्रामोन काह कामार गास कुकुर निनोह रोह कोरचात पुछोस।
ईमरी ब्रामोन लाह ब्रोसा फिरोस किह तिनये बाकरी नुआ कुकुर लाह आफरोह कामार गास बेसाई साह।
दोंक आऊखा नासिह देह तिनिये बाकरी लाह तोल गारोहस आई आऊखा नाठोस
ईनचे त्रोने ठगे सोह बाकरी लाह मारिह देह खाओस।
सीख: किह आलकोह लाह शुपटी शुपटी बोलता दिमाङे लागदोह साह। 
अतः आफरोह दिमागे काम खोटनोह चानोह आई आफगास ब्रोसा जागनोह चानोह
एकह जागाह एकह लालची आई दोयानाटादोहस्‍या च्‍याध थाकदोह थियोह
चोरखी होर लाह मारिह खनोह तिनरोह काम थियोह।
होयोह मारेह काम खोटदोह कोन तिनरोह घोरेह पेरेह बिह तिन लाह सोठाइ थियोह।
तिज काह पिछुह सोह एखलेह, हाथ कैह जाल आई बेरगाह गिनुईदेह जागाल कैह रिटेन थाकदोह थियोह। 
एकह दयार तिन रोह जाल केए एह कबूतरी फोसीस।
ऐह जौडै तैईयेह बिह होयोह नुआ किजरोह लायक नोछराई एखोह होयोह बेजेन 
जेएव किह चोरखि पियेन हुएग।
आरेह बोडोह भाई तुह दोंक मेसेह जुटह नाताह बोहरेह बिह मालाह गालिह दियेस जोंडाए बोलोस।
ऐह तुह बिह तेरोह बोडिह बोरेह जेनोह लेक्‍चर निदियेह नारिह  बेजह अरे बापू तुह
तैह कासालाह पोखिह सेह बरकिम बोलोस
कोलाङ साह तोलहस्‍या नाराडुए शादी टानिह? 
तुह बराती बिह नाठिह होतादुह।
लंबरदारनी बोडिह आम्‍मा आई सन्‍नो काह पिछुह तेसरोह पेरेह ताह मालाह मांनुष जानदेह साह
तेह ताह फिरिह तिनरोह छेल्‍डु रोह शादी कैह किजु निपिनोह थियोह
बडका जी तुह बोलह? 
जोडाए बोलोस होह होह तुह बिह यार।
होई डाक्‍टर हकीम होयोए बोलेन थाकदोह साह बकरिमे बोलोस।
तेह बच्‍चू तुह बिह कामे जुटह बरकिम, किन घोरेह नासुह कोन रुकमू रोह घोरेह नासुह थाकसेह।
साहूकारे बोलोस
आरे बापु तुह बिह पुरानिह बातेह नागरिह जाग एह
बरकिमे बोलोस।
आच्‍छा आजकालिह किन आएक ठिकाना लोरुईसा तेइयेह
सौंकीए बोलो
बरकिम रोह दोरफोह निकलि निकलिह सोह बिह तंग फिरिह थियोह।
तेते तुह बिह एखोह होयोह बोलेन थाकदोह
नाआराई पिछुह हाँऊ किदेह बिह नाठदोह
हाँऊ कुन बोलताह तेह माइ काह लाह मोनासुह हाँऊ
सोह ताह बच्‍चू जह तुह होतादुह छुट्‍टी काटामे नासिह नेदेई हुताह निह
जौन्‍डा आई तेसरोह आपिहे ताऊलाह सेएब ब्रादर होर रोह सोमने लोसमे थियेह
तुह किह जानदोह कासेह लाह पोताह नाइयाह?
ताऊलाह बिह आई सोह सरनू लाह बिह
मुलुक सादाङ फिरेन ऐह
सौंकी रोह वक्त जुटिह देह शेर फिरिह थियोह।
तुह बिह बाह तेते पुरानोह बातेह गारेन थाकदोह
होतादु तिन रोह गोलती रोह ताई ताह जौडे काह ठाराह सौ बेरेह माफिह मागेन थियोह।
तुह बिह नाह एखोह
ओह साहूकार बापू डबल पैग बेजह तुह
तेतेए ताह मेरोह सेएब नशा खराब टानोह
जौंडाए किछेह बिह नोबलिह
एखोह चुटकाङ जुटेन थाकिह।
आंह तेह प्रधान जी तेरोह इलेक्शन ताह फिरिह एमएलए रोह इलेक्शन आछेन साह एह आऊखा
तेह आसुह कास लाह देमेह चोट?
साहुकारे बातेह बोदलाई
भाईह हाँऊ ताह सोमजिहदोह सुह किह नारायण ओबोल मांनुष साह
तिन लाह वोट दियेताह ओबोल थाकेस जौंडा बोलोस।
सोह जौंडा सिह ओबोल थाकदोह थियोह।
तेह तिनिये पोरह वाल पाक्‍का बातेह बोलिह थियोह 
किह ईनचेह कालेज खोलासुह 
खोलामे ताह नोखोलाई जौंडाए बोलोस।
तेह तिनिये होयोह ताह नोबोलिह निह उच्‍चा दे केह खोलासुह
तिनियेह बोलिह थियोह किह होई ईलाका कैह खोलासुह
सोह आगासस्‍याआ एह खोल्‍ली ऐह खोलाएन साह जोंडाए बोलोस 
तामोर लाह किह फायदाह? 
होई ताह खोल्‍लीस्‍या लाए पंसद साह।
आई खोल्‍लीस्‍या एह ताह जनता पार्टी लाह वोट देई थियोह।
आमोरियेह आई एह काम खोल्‍लीसस्‍या रोह ताई खोटेन साह। 
एह साहुकारे बोलोस
आगोर तेरोह दुकान काछेह खोलाताह तैह वाल ओबोलथियोह नाह?
तेरोह दुकान बिह एसाह चोलदोह थियोह। 
हुआ नाह?
जोंडा बोलोस
नाह नेरोह दुकान लाह फोरोक निफराह
कालेज खुलियेस याह नुखुलियाह
साहूकारे बोलोस
आँह भाई।
जोंडा बातेह ताह साहुकार ठिक बोलेन साह।
जताया आमोरिये आई तरक्‍की टानिह खोलिह रोह
सौंकीए बोलोस 
तेते सोह एखोह तामोर रोह दे रोह एमएलए ताह नुआ।
सेएब इलाका रोह एमएलए साह
मेईये तिन लाह बोलिह थियोह 
किह तामोर रोह देश केह खोलाओ
तेह तिनिये बोलोस दुर देश कन्‍नारे साह।
सेएब बस्‍ती दुर दुर साह
खोल्‍ली सेएब देश आई इलाका रोह माजार कैह साह तिनचे कालेज फिरताह सेएब लाह सुलियत फिरेस
तैह बातेह ताह तिन रोह ठिके थियोह।
मेईये मोनाई थियोह
आँह होई बातेह तिन रोह ठिके साह
एह तेह होयोह ताह आमोर रोह देश लाह किछ बिह नोपराह
सौंकी बोलोस
नुआ तेते ईनचे पुलिस रोह ट्रेनिंग सेंटर आनिह साह।
पार होई डानिह गास जुरामे।
सर्वे फिरिह साह
एक काम खोटसाह हिमांद सेग एह बुलडोजर आछेस।
जौंडाए बोलोस
मालाह ताह उम्‍मीद गाटोह साह
आमोर लाह ताह बेवकूफ जुराएन साह 
जीवने बोलोस
एह नुआ नेईयेह मेरोह आखिहे नक्‍शा देखिह साह
मेईयेह बिह ताह तिन लाह होयोह बोलिह थियोह 
आगोर आमोर रोह देश काह वोट चाताह 
ईनचेह किह किह खोटह खोल्‍ली कोलेज खुलिह ताह आमोर रोह देश काह ताऊलाह वोट न
तेह ताह तिनिये मालाह बोलिह थियोह
सोलोक बिह गलिह सेग तिन रोह वजाहे पाक्‍का फिरिह साह
जौंडाए बोलोस तेह सेएबे चुटकाङ फिरिह
राट फिरेन सेग पार्टी चोलेन थियोह।
बरकिम आई साहूकार रोह आपोस कैह  बहस फिरिह।
लोसिहमेह लाह तैयार थियेह।
जौंडाए बोडोह मुशकिले रोकाई।
जेत्रेह राजकमे सेएब बोतोल होर लाह चोरिह तैह पोह सेएबे उजिये
जौंडा बिह वाल माचिह थियोह।
राजकुमार तिन लाह सभालाएन पोह घोरेह नियोस।
जौडा सारोह बातह कैह गेत लयाएन आई गुलडाईयेन थाकोस।
राकुमारे तिन लाह बोडोह मुशकिले घोरेह पोछाओस
रांची नाई लाह बिह वाल गालिह देनोस
घोरेह पोछिह जौंडाए जोरिहसेह टोखाओस
ओह बुढिह
जिऊदिह साह किह मोरिह सेह
एह आओ मेरोह प्रधान छेल्‍डु
सुमना दोआर ताह खोलाओ
बितेह काह बिढिये बोलोस
सुमनाए दोआर खौलाई तैह सोह डेलिह लांगेन पोह लोटोस।
आओ तुह जुटिह देह?
आफरोह उछान गास बेसिह देह बुढिये रोषे तिनलाह बोलोस
हाँऊ ताह आओ पर सुमना तेईये किजु खोलाई दोआर?
सोसाई किन नाठिह तेरोह?
तिन रोह मुँह कैह आखाह नासिह थियोह।
सोह आशु सिह सुतिह साह सुमने बोलोस
ओह होई केनोह आखाह साह होनरोह?
त्रोन दयार फिरेन यार?
एसाह ईलाज टानोह होनरोह
राकुमार तिनलाह सोठाइ देह बितेह नाठोह
तेह एह सुन होई काम गलत फिरिह 
किह सोह आशु बिह सुतिह।
एह दोथिह तिनिये मेरोह एसाह परेड टानेस जौंडाए बोलोस
तेह नुसुताह कियाह?
एह ताह राट फिरिह
तोमोर लाह जुटेन सेग पेट नोबरियेन नाह
पर होइ बोल किह किह खोटिह आछिह तुह? 
बुढिये बोलोस
बुढिह आज फिरिह ओसली प्रधान ताह
आज कुनेह बिह मेरोह सोमने खोरोह निफराह
आज ताह सोह साहुकार बिह मालाह प्रधान जी प्रधान जी बोलेन थियोह
तेह तिनिये बोलिह नुआ?
तुह प्रधान सेह तेह तुह प्रधाने बोलेस आई किह बोलसाह?
बुढिये टुकचोह टानमाई देह बोलोस
नुआ आम्‍मा मालाह आई बिह गवार सोमजिदोह थियोह
आज आओ साह बातह केह
तोमोरिह कुनेह मेरोह विरोध टानिह नोबोलाह होई देश कैह एह कासरोह हिम्‍मोत नाई
नुआ छेल्‍डु बोदिह शेखिह नागारे
होई ठिक नाई।
बोगान काह डोरनोह चानोह।
नास एह खाऊ खोह नासिहदेह
बिचारी सुमना बिह पोखिह पोखिह देह शादुई थिह
आपिह आज हाँऊ तेरोह हाथ काह खासुह आई इनचे सुतसुह
बाताएन बाताएन पोह सोह तेस रोह मोठले बोरिनोह रोह कोशिश टानेन थियोह।
बुढिह बोलोस
नाताह जौंडा तेसरोह मोठले बोरुईदेह मोठले मुटकान जागिह देह  तिछोह नाठोस आई खाक कैह आगठी चुसेन
सुमनाए बोडोह मुशकिले हासनो रोकाई
शाओ छेल्‍डु एह तुह बोडोह मांनुष फिरिह
एह ताह सोह गवार जौंडा नुआ
एह होत्रोह नुजुटनो
किन पिछाय काह राजु बिह जुटनो शुरु टानताह तैह किह फिरेस?
दिमाङ साह सोह
सोह बिह जुटेन साह कियाह?
बुढिये पोछोस
आज काह?
सोह ताह केत्रेह काए जुटेन साह
तेईये मालाह बोलमे नोबलि ओह छोरिह?
कादुह कादुह जुटदोह तैह सोदाह जुटनोह सिखुई?
बुढिए बोलोस
नुआ, जुटमे ताह कादुह कादुह जुटेन वाल माचिह होयोह नुआ
छेल्‍डु पेरेह सोभालाए नाताह बरकिम लाह आमबोल लागताह सुधरीनोह मुशकिल फिरदोह साह।
हाँऊ किह सभालासु
बुआ रोह लोडिह आम्‍मा रोह बिह ताह सभाल हुगिह
आगोर कासलाह खाताह बिह तुह ताह कादुए तेनोर लाह किछेह बिह नोबोलदोह साह 
तेरोह ताह वाल चानोह साह।
पिठपिछाय ताह रोष देखते सोह
होई ताह ठिक साह परेनदुई लाह ताह पोताए नुहुआ।
तेह सोह ताह पोताए नाई
आई हुमेबिताह वाल चलाक
जुटिह देह होत्रोह राट आछदेआ
तोमोरिह सेएबे सुतिह पिछुए घोरेह आछदोह साह।
सुनेन सेआ जौंडे तुह?
होई किह बाताए 
बुढिए बोलोस
पर जौंडा नुसुनेन थियोह
तिन लाह वाल निज आछिह थियोह
होइ ताह सुतिह
तुह कियाह एह राजु लाह बिह देह खाऊ आई सुतह
होई नुउजिदोह एह
तेह एनोरिह भोखेह सुतिह थाकसाहयाह?
सुमने बोलोस
एह नुआ नुआ तुह फिकोर माटानेह
होई जौंडा साह
भोखे ताह इनलाह कादुए निज नाछदोह साह जेतेग बिह जुटताह
ईनिये तिनचे पेट बोरिह खाओ हुएग
शाओ केओ सुतेन खरोगाएन पोह
बोगान होयोह छेल्‍डु सेएब लाए देनोह चाँनोह
एह महात्‍मा फिरिह थियोह मेरोह छेल्‍डी
होनलाह ताह सुतनेह बेजह एह मेरोह उछान कैह
मालाह ईनचे पाडकेह एकह तलाइ बेजह
हाँऊ पोलोग बेजसुह ईनचे ताऊलाह बिह
एह नुआ नुआ मरनोह बेजह
सुमोन चरपाई गनुईदेह आई तैह तिनछेह ऊछान छारोस
जेत्रेह सोह तिनचेह काह ठुरिह जौंडा आखिह खोलाई देह बोलोस
वाल ओबोल देन पोरिह साह आम्‍मा तामोर रोह राजू लाह
नाह ताह आज कालिह रोह देनिह पेरह रोह ताह नोखरे वामाङ साह
बोडेह बुढेह होर रोह ताह लयाजे नाजानदेह साह नाह?
देखोआ राम बोदिह राकशावी चलाक फिरिह देह सुतिह थियोह
तेह किन काह सुनमे पोरदोह थियोह  मालाह आपिह केएयो गालिह देदिह साह पिठपिछाय।
तैह एह लागोआ ताऊलाह पोताह
आँह सोह ताह लागोए
तिनिये बुढिह लाह जोरिहसेह कयारोह पाओस
तेह तेई आज मुलुक बोदिह जुटिह साह
तुह एह बोडोह मांनुष फिरिह सेह
देश रोह प्रधान 
देश रोह छेल्‍डु पेरेह बिह तेरोह रुस्‍या फिरमेह चाँएन 
मांनुषा ताँऊला बोडोह आशाए सादिह साह
तेह बिह तुह होयोए जुगेन थाकताह तेह वाल बेज्‍जीत रोह बातेह साह हुआ किह नुआ?
आँह ठिक सेएब मेरोह चाँनिह आपिह
कुने बिह नाई मुकसिह जिद टानमे
तेईये सुनोआ सुमना किह बोलेन थियह
राजू बिह सिखुई एह ताह
पोताह साह  
आँह पोताह साह
कोन्‍या सिह कोठाह, पार्टी हुताह जुटतोह साह।
आपिह आजकालिह होई ताह फेशन फिरिह
किछेह बोडोह बातेह नुआ
छेल्‍डु पेरह लाह सभालाए
आमोर लाह संभालानो रोह जरुरत नाई
आमन वाल सादाङ छेल्‍डी साह
सोह फिरिह बिगडनमाई मेह निदियाह
आई आमोर रोह राजू बिह होयोह बेकुफ नाई
आफुए संभलेनमाई थाकेस
एह ताह चिताईदेह सेह तेह बोलह, रोटी खामेह हुताह सुमना जुराएस।
सोह रसोई कैह हुगिह
एह नुआ नुआ मेईयेह पेट बोरिह खाई थियोह
हिनलाह सुतनोह बेजह एह
होइ आडाङगा दोथियेह ऊजियेस
सोह तेसलाह तांग टानेस
होह एह सुत तुह
शादुई हुगोह पुरोह दयार
आम्‍मा एह ताह कादुह कादुह मालाह वाल डोरह लागदोह साह
होई ताह ठिक बोलेन सेह आम्‍मा।
आगोर गंगी नोपोरिह हुताह हाँऊबिह होयोए फिरदोह थोयोह आई तुह बिह
हाँऊ ताह ईमरिह सेग मोरनोह थियोह 
आई तुह बिह बोरबाद फिरदोह थियोह
बुढिए जोरिह सेह बोलोस
ईमरिह सेग ताआह बोडिह आम्‍मा रोह मोजा लागीह थियोह
तेसलाह ताह ईमरि सेग ईमरिह किछेह मौत नाछेन साह।
आई सैंकरु बिह आछिह थियोह 
तिनचे?
आँह आँह आछिह थियोह
तेरोह राजीह खुशिह पुछेन थियोह 
मेईयेह बोलोह तुह आफुए आछिह देह साएय कालेह
बोडोह बुआ ताह एह बडिया 
फिरिह  तेह तिनरोह बोडोह कानांलडु मालाह देखिह आइबिह दांत चाबदोह साह
आपिह सिखादीह हुगिह
एह आपिहे केएयोह खाओ सोह आफुए बतेरा साह।
सिखिमे ताह निसिखुई
आमोर रोह राजू सिह जिद टानदोस
मेईये होयोह सुणिह साह किह तिनिये बोडोह बुआ लाह तांग टानिह साह
कालेह बोडोह बुआ आछेह नाह तेह पुछेह
आई प्रतापी ताह किछेह बिह नोबोलदोह?
नुआ दुई ताह सोह बिचारोह लाह पोरह बिह साहूकारे बरगलाया थियोह
सोह आडियल मांनुष जरुर साह तेबिह मोन रोह मारेह नाई बरकिमर ताह मुलुक जुटोह हुगोह
सुणोह आछेन साह किह आजकालिह  रुकमे आफरोह बोआरी सिह वाल गालसावी थाकेन साह
बुढिह तुह बिह देश रोह पुरोह खोबोर जागदिह सेह
जुटमे ताह तिनिये मुलुक जुटिह थियोह 
पर सौंकी तेतेए वाल गालिह देनोह
साहूकार सिह लोसिह मेह लाह तैयार फिरेन थियोह
किजु? 
बोलेन थियोह किह तामोर रोह डोखोरोह सिह साथ साहूकार रोह सिमाङ साह
सोह कादुह नंबरदार साहूकार काछेह चानाह जागिह थियोह 
आई एह तिज लाह नाछाराएन साह
एह बोलाह मोरनेह बेजह तेनोर लाह
तेईये किह सुनचुइ तेरोह घोरेह लाह
तिज लाह कादुह  फिटामे सेह?
नुआ तिज लाह ताह होयोए जागमे सुह हाँउ
सोह घोरेह मेरोह मुलुक कोलाङ साह
हाँउ मोरिह पिछुह राजू आफुह उपटेस
आँह सोह जिस्म कान रोह माजार ताह तुह लोडिह बेरेह काह पिछुह तुह एखलोह थाकदोह थियोह
तुह मोरनेह बेजह बोलोह मांनुष
सोह किन लोटेन साह
आच्‍छा एह सुतह मेरोह छेल्‍डु मुलुक राट फिरिह साह
बोलिह देह बुडिह आफरोह कोमरा कैह ननासिह देह सुतिह
जौंड बिह सुतनो रोह कोशिश टनेन थियोह 
पर तिन लह सोह दयरोह कोलाङ आछेन थ
सोह दयारोह होर लाह याद टानेन पोह बिचारोह सोह बिह सुतोह
ऊंचा गांव -अगस्त 1962 
जौंडा नाऔ थियोह।
वल सादाङ छेल्‍डु थियोह
नाह कास सिह बातेह बाताईदोह नाह फालतू बोलदोह एखोह अपने अप कैह मस्‍त थकदोह थियोह
एखोह आफरोह आपिह सिह बाताईदोह थियोह सोह
होयोह लागदोह साह किह एखोह आपिहे तिन रोह ताँई जिऊएन साह।
ईनरोह बआ ताह बोडोह लोडाई कैह मोरोस।
आई छोह मोसरोह रोह बितेह आम्‍मा बिह मोरिह थियह 
तिन लाह रुएन तडपेन पोह सोठाई  देह
बिचरोह एखोह एखोह बोरष रोह थियोह
 माम बाप मोरिह पिचुह सेएबे होयोह 
जानोस किह बाई पेरेह पालाह साह किजु बोलताह बोडिह आम्‍मा ताह कताई डागनी थियह
सोह तिन लाह गाटोह गाटोह खिर देदिह तेह सोह सुकोह
आगोर आपिहे नासाई हुताह बिचारो मोरदोह थियोह
तिज काह पिछुह ताह आपिहेजौंडे गास तेसरोह लाआव बिह आछमे निदेई
बुढिहे आफुए पालाई
जौमडा बिह आफरोह आपिह सिह मस्‍त थाकदोह थियोह
सेएबे बोलदेह थियेह किह जौंडा
जेनोह शरीफ छेल्‍डु त्रोन लोक कैह बिह नोपोराह
वालेह सादाङ आई सीधा साधा थियोह
कताई बोलोह मांनुष थियोह
दोंक जिद्‍दी आडागां बिह थयोह 
तेह ताह मांनुषाए तिन रोह नाओ जौंडा जागिह थियोह
मानुंषा बिह तिन सिह आलकोह लाह हमदर्दी देखादेह थियेह
तेह जेत्रेह बिह मोका पोरदोह थियोह 
सेएबे तिन लाह ठोगादेह थियेह
एकह होयोह मांनुष जासलाह सेएब पोताह 
हुईदेह बिह किछेह नोबोलदोह थियोह
होईए कोरचात थियोह 
किह देश कैह तिन रोह कुने बिह दुशमोन निथियेह
तेह बिह एकह इंसान  देश कैह होयोह बिह थियोह 
किह आपिह तिन लाह नोरोका ताह जौंडा कालेह तिन लाह मारिह बेजेस
मुलुक तिन रोह बोडिह आम्‍मा
नाओ थियोह छैलो देवी आई आफरोह नाओ रोह मुताबिक शारेह थियह 
मोन कोयला रोह गान कालोह थियोह
सोह चादिह थियह किह जौंडा मोरेता
याह घोर सोठाई देह ठुरेताह तेह तिन रोह हिस्‍सा रोह जागाह आपरोह छेल्‍डुपेरह लाह पोरेस
तेबिह आपिह तेसलाह सफल फिरमे नेदिह थियह
सोसाई आई बोआरी रोह माजार होजरोह कोरचाते पाखरीदेह थियेह
जेत्रेह बिह तेनोरिह पाखरिदेह थियेह जौंडा 
बोडिह आम्‍मा लाह लोसमे लाह तैयार फिरदोह थियोह
होज रोह कोरचाते आपिह हार मानादिह थियहकिन होसलाह लोसेस तेह ताह होई पुरोह बरादरी कोठाह टानेस
तेह आपिह एखोह हार मानाई देह पिछाए फिरदी थियह
नाह ताह बुढिह बोआरी लाह आफरोह घोरेह पोछाई आछदी थियह जौंडा देखनोह कैह सुनोह कैह जोआन छेल्‍डु थियोह
तेह गाटोह उबोर कैह सोकराङ फिरिह थियोह 
जिजिए तिन लाह पालानो ठिक तोरिकाए निफरि आपिह बिह बिचारी किह खोटेस
एकह बिलेह काह ताह छेल्‍डु रोह मोरनोह रोह दुख 
तिज गास काह बह बोडोह छेल्‍डु आई बोआरी रोह चाल भाज होरिह आइ बोदिह दुक देदेह थियेह
जौंडा रोह मां बिह आधपागल फिरिह थियह 
पुशां मोरिह पिछुह
तेह बोडेह बोआरी छेल्‍डू बिह बुढिह रोह लोडोह छेल्‍डु मोरिह पिछुह तिन रोह घोरेह आछिह थाकेन थियेह।
तेनदुई सोकाह रोह आपोस कैह कताई निफिरदोह थियोह।
सोदाह पाखरियेन थाकदेह थियेह
लोडिह सेह ताह बिचारी सादाङ थियह 
तेबिह बोडिह सेह राकसावी पाखरीमेह आछदीह थियह
लोडिह सेह लाह एकह ताह पुशां रोह मोरनोह रोह गोम तेह आइ दयारोह दयारोह सोक रोह रोब
एकह दयार तेनदुई होयोह लोसुई किह तेसेह नासिह देह गारह कैह लांग छाराई
बिचारोह जौंडा
आपिह बिह रुईदेह चुटकाङ फिरिह
पुलिस आछिह नबमरदारे बयडिह लाह सोमजाई तेह लाह आलकोह गवाह देईदेह 
किह लोडिह बोआरी पुशां रोह गम केह पागाल फिरेह देह
आई पोईले बिह डोंके तोलह लागं छारामे नासिह थियह
सोह नबंरदार लाह ताह बोलोए नाआओ चाँइ मेरोह सैंकरू सिह मिलेनमाईदेह मालाह आलकोह बोलनोह बेजोह। 
नाताह आज होई हुस्‍न परी जेल कैह थाकदी थियह
आपिह सोदाह होयोए बोले थाकदी थियह
तेह सोह नंबरदार तेसलाह सोनजाएन थाकदोह
होयोह बोलदोह ओह चाची मेईयेह ताह होयोह सुनचिह थियोह 
एकह छेल्‍डु ताह मोरिह 
आई आएक लाह बिह जेल फिरेस
तुह बिह बुढिह फिरिह सेह
आगोर सैंकरू बिह जेल ककैह नासताह 
तेह तेरोह बुढापा बिह बेकार आइ छेल्‍डु परेह बिह बोरबाद फिरसाह
मेइये ताह तेरोह ओबोले सुनचुई देह होइ सेएब खोटिह
नाह ताह मालाह किह पोताह किह ओसली बातेह कियाह?
होह बुढिह बिह चुटकाङ फिरदिस
जौंडा पुरोह देश रोह पालास फिरोह
दोथिह फिरदेह सिह सेएब जानबोरा लाह कोघा टानदोह आई चारमे लाह निदोह 
दियुसे पोलटाई देह आनदोह
आगोर कुन किह किह दिह ताह तेह मागिह देह खादोह
हिमांद दियुस कैह सुतोह आई बासाल देश काह बायह बोठ पाड नासिह देह बेसतोह थियोह।
बांसुरी होतेग शारेह बाहादोह किह ऊजुओ फिरिह दह सुनेन थाकनोह जेनोह
बयालथान फिरिह जानबोरा लाह चारादोह आई चारमे निदोह
एकया एकया ताह होयोह बोलदेह मुकसि शादी टानसेआ सोह गालिह देदोह
देश रोह लडकी सिह बिह कुन शादी टानदोह
कादुह कादुह मजाक रोह मुड कैह हुताह होयोह बोलदोह आपिह काह पुछसुह 
किह कालेह केत्रेह शादी टानमे तेह बोलसुह
तेह हासतोह
तिनये जिह बोलताह बिह कोनह रोष नेदेखदेह थियेह।
आन्‍यारो फिरनोह काह पोइले सोह जानबोरा लाह आफारोह आफरोह घोरेह पोछाई आछदोह
सेएब काह रोटी मागदोह आई आपरोह घोरेह आछदोह
आदोह आपरोह बाकरी लाह देदोह आई बाकी गिनुईदेह आपिह रोह घोरेह पोछदोह
आपिह रोह घोरेह दियोह जालनोह
तेह कानालडु सिह आपिह बेसिहदेह खादेह 
आई तेह तेह सारोह दयार रोह दुख सुख खोलादेह
आई आपिह काह राकासा रोह कोथाह सुनिह देह 
तेह आलाव रोह पयासोह केह आफरोह घोरेह नासनोह
तिचे आफरोह दुराह रोह जुराऊन चारपाई गास सुतोह साह
तिन रोह दयारोह होयोए काटिएन थियोह
आपिह बोलमे बिह किह बलेस शादी टान आई घोरह बोसाओ
सोह होयोह जानदोह थियोह किह तिन सिह कुन शादी टानेस
हाँऊ ताह पालास सुह
नाह खानोह रोह लोछोन नाह थाकनोह रोह ठकान
तैह कासलाह आफरोह छेल्‍डी मारेह लागदी हुएग जुन मालाह दियेस
मोन ताह टानदोह थियोह तिन रोह बिह मांनुषा लाह बोसेन देखिहदेह 
किह मेरोह बिह एकह शारेह जेनिह देन हुताह 
आई घोरह बारह हुताह
तैह सोह बितेह काह सांस मागिह थाकदोह
होजरोह कोरचातेह सोह सेएब पुंशा छेल्‍डु पेरह काह दुर थाकदोह थियोह
देश रोह तिवार सेएब देशिया रोह ताई वाल खास थाकदोह थियोह
खासकर पुंशा पेरेह ताहपुरोह बोराष तिज रोह इनंतजार कैह थाकदेह थियेह
सेएब देश रोह छेल्‍डु पेरेह टोलाङ जुराईदेह तिवार कैह नाशमे लाह आफरोह आफरोह कोएस लोरीदेह
पुरोह बोराष रोह रोलाङ खोतोम फिरदोह
ओरुह पोरुह देश काह मांनुषा कोठाह फिरदेह 
आई साथ साथ तिवार कैह रिटाईदेह साह
तेह आगोर कासेह कुन देन मांनुष लाह रोलाताह 
तैह तिन लाह बान्‍मानत टानदेह साह
तेह बिह जौंडा लाह कासेह सिह किछेह बिह मोतोलोब नाई
हिज सेएब देन पुंशा जागाह जागह कैह कोठाह फिरेन थियेहस 
आई तिवार कैह नासमे लाह टोलाङ फिरिह थियेह
पर जौंडा रोह कुनेह टोलाङ निथियेह। 
आलागे हांण्‍दोह
एकह कोसाह पिछायह आफरोह बांसुरी बाजाएन पोह
होनिये हिज आफरोह वर्दी धोई थियोह
आपिह एह आफरोह बटुआ गारिह तिनिये छुडाई थियोह
बोराष काह होयोए ताह फिरदोह साह
आपिह तिन लाह वालह गालिह देदिह
आई सोह तेसलाह चिडाए थाकदोह 
आपिह राकशावी ऊटरी थाकदिह 
आई तिनलाह मोआनोह फिरदोह साह
तैह आपिह आफुए तिन कैह बोटुआ देदिह साह जिजकेह दुई चार थाकदोह थियोह
जौंडा आधोह गारिह बेजदोह आई बाकिह जागदोह
बेठिमे आछदिह बेरेह जलेबी आनदोह तिजकाह आधोह आफुह खादोह बाकी बोचुनस्‍या आपिह लाह आनदोह
श्रीमती रानी विक्रम 
युग युग सेग राज राज टानेह जेएव चंदा
मान टानदोह राज बोलह खेलदोह मान टानदोह रानी रोह
कल्‍याण देवी रोह जाया जुन चंद जेनोह ताऊलाह पुंशा पोरोह 
टिखोह बोडोह त्रोआलस
बोलोह बोलोह तरकश तिरेह तलवारी राणाए सुनायाई
तेरोह पाखुर बोडोह पाखुर बोडोह गुनगान तेरोह
जुन जोतह जेनोह पुंशा ताऊलाह पोरिह साह बोडोह तलवारी
लाखपोति काह शूर अर्जुन भीम महादल योद्धे 
चतुर कन्हैया-तू चंबे की डाली 
मेरे मन हरि का नाम प्यारा 
आज हाँऊ घोरेह पडोसिह रोह बिलेह आफरोह शारेह श्रीगार जुरासुह
तेनोर लाह बोडोह दयार आछुन लाह नमाने मोन रोह रोस मिटाऊ
नाजानेन सुह किह बातेह काह रोसुई आईकेयोह मोनाऊ 
तुमबिह दुईये कोनया साथ हाण्‍डो हांऊ सामेह लाह नासुह
सिफारिश सोठाओ 
छाराओ सिफारिश आलको सेएब नोइयो रोसिनोह रोह ताऊलाह दयान लागिह
सोह ऊजुओ थाकोस तिन लाह साईदेह नेईयेह हाँऊ बिह मोनामे लागिह
तेत्रेह बोडोह आकडेनमाई देह ऊजुई आई बातेह सुनामे लागोस
मोनाई देह नोमोनिह तुहेह पिछायह काह किजु पछताईयेन
बाबा कांशीराम पहाड़ी गाँधी 
फाँसी कैह जोंटाङ नासिह
आमोरिह फाँसी केह जोंटाङ नासिह
आमोरिह सुहाग रोह गेतह लायासी
आमोरि देश आजाद टानसिह
आमोरिह दुष्ट होर लाह मारिह बेजसिह 
मोरिह नाशिह पर मुटकान नुझुकाई
हाथ होर कैह चुंडिह बेजसिह
मौत सिह शादी टानसिह
भारत माँ लाह आजाद टानसिह
देश सिह गदार टानदेस्‍या रोह पोलाच रोह टीका बेजिहदेह
आमोरीह देश आजाद टानसिह
आमोरिह घोरेह नाठिह
आफरोह रेनह लाह पुरोह टानसिह
फाँसी कैह जोंटाङ नासिह
कुर्बान फिरुन मांनुषा रोह गेतह लयासिह
जुन देश रोह ताई मोरोस
आमोरिह बिह रेनह लाह पुरोह टानसिह
झुमेनमाईयु लहरनमायु
लचक लचके लयाओ
दोथियह आई बयाल रोह दियुस
मोन रोह जिन्‍दगी रोह जान
साज गास
राग लायाओ
गोम रोह हाथ कैह
खुशिह रोह साज गिनुईदेह
हाँसिदेह मौत लाह
काद देह
मुकाछेह आह 
हुई घोरिह मोजाह एह
जिन्‍दगी रोह मुशकोल दयारोह लाह
साज जीन्‍दगी रोह जुराओ
जोत सिह खेलोह
तेह सोरोग लाह छुङह
हाँसेन आई घुलेन आई लाये थाकह 
मस्‍ती रोह जग केह
लहराएन पोह
मौत रोह झंझड काह 
टककर मागेन पोह
बेजिह देह बाँह कैह बाँह
दुर होई पुण्‍य पापरोह नोगराङ काह दुर
होई शहर काह डोंकाह काह बिह दुर
बेदान रोह सोह देस केह
नासिह बोसुगेह
जिन तेरोह मेरोह सिवाय
आई कुनेह बिह नुहुगोह
तेह झुमेनमाई देह
मैईयेह रोलाई बाहार रोह गेतह
सोमनाथ सिंह सोम 
सहगान-पंद्रह अगस्त कैह
बोडोह बेदाने कयारोह कैह साचिह सेएबे कयारोह कैह सचिह सेएब
किह बातेह रोह खुशिह एनोर लाह आओस किह बातेह रोह
खुशी एनोर लाह आछिह ओह मेरोह कोन्‍याह
किह बातेह रोह खुशिह एनोर लाह आओस
सुतिह देह तोमोर लाह होतेग बिह पोताह नाइयाष 
होतेग बिह पोताह नाईयाह होतेग ऊबोर होयोए खराब टानिह
होतेग ऊबोर होयोए खराब टानिह
होतेग बातेह रोह किह फायदा किजु नोबलेन
फायदा किजु नोबलेन
किह नोईयोह बातेह फिरोह मेरोह कोनेस 
पंद्रह अगस्त रोह दयारोह आज बिसरियोह 
दयारोह आज बिसरीयोह देश  कैह आजादी आज आछिह
कैह आजादी आज आछिह
देश रोह आजादी किज लाह बोलदेह किजु नोबलेन सेह
किजुह नोबलेन सेह देश कैह आजादी केयोह आओह
देश कैह आजादी केयोह आओह मेरोह कोनेस
देश कैह आजादी केयोह आओह?
पोईले तामोर रोह मुटकान गाश आग्रेजं राज टानदेह थियेह
आग्रेजं राज टानदेह थियेह 
आज तामोर रोह मुखिया कुनेह नाई
आज तामोर रोह मुखिया कुनेह नाई कुने
मुखियाह रोह बगेर कादुए राज नोचोलदोह साह
राज नोचोलदोह होई बातेह किछेह बिह निफराह 
होई बातेह किछेह बिह निफराह रे मितवा 
होई बातेह किछेह बिह निफराह।
नेहरू आफरोह देश रोह वजीर बोडोह 
तामोरिह आजाद सेएबे।
तामोरिह आजाद सेएबे।
तेह ताह आह सोम कयारोह पायुगे।
तामोरिह कयारोह पायुगेह तामोर लाह बिह खुशिह पोरिह साह
तामोर लाह बिह खुशिह आज पोरोह मेरोह कोनेस
छुआछुत रोह भुत मारेह होजिह तामोर लाह खाई बेजोह
भाई भाई रोह मेल होनियेह जडे काह आँवा छाराई साह 
एकह भाई आफलाह वालह बोडोह बोलदोह साह
ओरिक्‍या लाह निचा देखादोह साह
बोगान रोह डोर मानुंषा रोह मोन कैह नाई
छुगीनोह रोह रिवाज मारेह साह होजिये तामोर लाह खाई बेजेनस
एकह जेनोह खुडिह एकह जेनोह शारुकस
बोगान जुराई भई एकह जेनोह मूरते
छुगीनोह रोह रिवाज मारेह साह होजिये तामोर लाह खाई बेजेनस
आलाग टानिह देह तामोरिय किह कमायाई
आफरोए भाई होर लाह दुशमोन जुराई
पाकिस्तान जुराई देह देश लाह बांटीह बेजिह
छुगीनोह रोह रिवाज मारेह साह होजिये तामोर लाह खाई बेजेनस
गालसावी थाकमे लाह सेएबे नतरसेनमावी
भाई भाई फिरिह देह सुखे बोसनो साह
सोम  बुआ रोह हुकुम आमोरिये ताऊलाह बोलिह साह
छुगीनोह रोह रिवाज मारेह साह होजिये तामोर लाह खाई बेजेनस
होई जुगनू केयोह सेएब लाह डोराएन
आनयारोह राट केह कुन होयोह दौड बेजेस
किजु एनोरिह ठुरेन आगास तोलह ओरुह पोरुह
सोरोग कैह बादल फिदरा बिलेह काह बालदु साह
आन्‍यारो रोह जोरसाह होयोह 
बाहार कुनेह बिह नाछाह
कयारोह तानाई देह जुन हाडदेह साह 
सोह घोरेह बिताह चोरियेह
तैह कुन साह मशाल गीनुईदेह लिह 
लानह कैह पँयासोह
लिह लानह ऊजियोह तारोह शायद 
आएह हुगेह ठिकाना लोरियेन
जेएव बंगला देश रोह मांनुष थियेह
भारत केह बोरुई
याह फिरिह पिछायह देश रोह बारात तराई कैह आछिह
याह आएह आंबिका नाउ होम गास
सोह मशाल शनोरि जालाय
याह किह निरमंड रोह देउडी तिवार कैह गढ रोह मांनुषा आछदेह 
ब्राघ चोर काह डोरेह बिदकी शालटी रोह आखिह जिलमिलाएन 
सोह नाठोह आन्‍यारोह कैह तिलाङमे तिज लाए लोरियेन हुएग
सेएबे हाथ कैह पँयासो गिनुईदेह आई सेएबे दौड बेजोस
कुन साह होई जास काह डोरेह झिंगुरे कानिया गारोह
भोर फिरिह जेत्रेह झिंगुर चुटकाङ थियेह 
तेह राज सोमजिह देह सेएब नाठेह
होई जुगनू सेएब लाह डोराएन
मालाह तेरोह वियोग बेसिह
उमोर बोर रोह रोग मागिह बेसिह
आखिह बैठुई देह रोग मागिह बेसिह
ताउसिह साथ एकह बेरह किह फिरिह थियोह
मागिह बेसिहएखोह सोह सेओग 
बेदान टानिह देह कुनिये सुख पाई
सेएब खुशी रोह सोंग मागिह बेसिह
एखोह एकह सोह रोग मागिह बेसिह
फूल बिह मांनुष ताह ओबोल थियोह
तिज रोह बाखिह रोह भोग मागिह बेसिह
होई दुनिया सिह नयन बेजिह 
कुनेह बिह बेदान नाटानेन
होई दुनिया रोह रांग निरालाह
आएकेरुस्‍या बेदान बोरताव
कादुए कासेह सिह बेदान नाटानेओ
कादुए बेदान माटानेओ
मोल नोपराह जोआनी
रुह निबिकाह तेह बाजार
प्रीत रोह होई देह कादुए सोदा नाई
बेदान कादुए नपराह उधार
होज रोह आर नाह पार
मोह माया रोह डुगोह नालह
हासेन सेएब मँझधार
जिऊदोह हुएन सेग खोट सेएब काम
जिदंगी रोह एखोह चार दयार
सेएब कोन्‍या होरिह मोतोलोब लाह
कुने कासरोए नाइ
तुह जेतेग बिह टोखाओ
नार नाह कटार कुन
मनू रोह मनाली देखीह, थीपू लौग सेह देखिह
छोटिह गास तिल सेह, बढीया जुरावीदेह कुन
कान केह कानटेह, आई चुडी लाविदेह शारेह फिरिह 
फुलस्‍या पट्‍ट आई कयारोह कैह चंद्रहार 
चाल होयोह एकसोह पेकसोह जेएव जलेबी
रुकताह जेत्रेह केत्रेह ताह लागदोह किह बोट साह
होयोह हाँण्‍डेन मटक मटक मुँह पोलटाई देह
झोन झोन बोलेन पोह नासेन जेएव सितार हुगोह
एकह एकह हँसी रोह मोल लाख लाख रोह
आनार रोह दाना जेएव, दात रोह लाईन
गुलाबी मुँह, थोबार लोडोह आई बिह शारेह
शानोह रोह तोरिका जेएव तीर तलवार
होश कैह बेसिह थाकुह कासिह रोष देखुह
हांऊ ताह बोलसुह बिजली थियह 
मानुंषा बोलसाह नार कुन
होई नाठिह सोह नाठिह काटेने नाठिह 
सोमोज नाछाह जोत साह किह नार याह कटार कुन
हिम्‍मोत टानिह देह
हिम्‍मोत टानिह देह आफरोह देश रोह बिगडुन दशा लाह सुधारा सिह
आखिह बुदिहदेह मुटकान तोलह टानिह देह बेसिह देह गप्‍पे नामारासिह
साथ आफेइह ताह सेएब निदेह पोलटाइ देह काम आनदेह साह 
बातकेह रोह सेएब फेर जितिउन बाजी नाहारिह सिह
युग होर रोह दुशमोन कोनेस फिरिह देह लुटादेह आई खसूटते साह 
बेफ़िक्र निज रोह टाईम नाई होई  होतेग बातेह सुनचिउगे
गटिया आधम सुनचुईदेह तामोर लाह मुटकान गास टोफिह थाकने नेबजाह 
देओ होर रोह छेल्‍डु पेरेह आमोरिह होई ईज्‍जोत निबिसरिह सिह
सुख कैह कादुह बिह नाह तुतलासिह, दुख केह बिह किजु टानसिह विलाप 
जेतेग नेराङ साह आमोर रोह चादर होतेगे खुण्‍डी परामासिह
सोरोग केह तारोह साह
जोत रोह ईशारा साह
डुकडुकाए मोन टोखाएन साह
किह कुन पोखेस
किह कुन पोखेस
होई राट फिरिह नोपराह
फुल फिरिह नुफुलियेस
जखमी मोन नोपराह
होई बेईमान जामाना
तैह कुन पोखेस 
आज एह आज साह 
कालेह रोह नाओ काल साह 
वक्‍त लाह सभालाओ
हाथ जोडाइ देह पोरजाएन
तेह शुपटी शुपटि कुन खोटेसस
मेरोह मोन रोह सुनिह देह
जिदंगी रोह ईज्‍जोत टानिह देह
जोआनी रोह धयान टानिहदेह
आज नुआ नोबलिहदेह
तेह कुन पोखेस! 
देस राज डोगरा
बापू गिरधारी
हाथ कैह ओठोह टोक टोक बोले
खुण्‍डी फारुइ साह हाथ कैह टिपोली
आखिह आछिह खुण्‍डी किजेन
पर्तनी लाह कसाई कसाई देह
साफे लाह फेरा टानदोह
नागिह देह भिक्षा दान गीनुईदेह
नाठोह सोह साँस फुलाएन पोह
होई सेएब जायजाद कमाई देह
आपरोह घोरेह पोलठुई आछदोह
बाकलोह टोरपोरोह छालनी लावीदेह
हासकामचाई दह दोथिह बयादोह
तिन रोह जिनोह मुशकिल साह
सोह मेरोह बापू गिरदारी
आम्‍मा रोह थियोह 
सोह बिह जाया
तिन गास बिह थियोह 
जोआनी रोह छायाह
पर तिन रोह बेआत साह माया
तिन रोह काया कादुए नोबोदली
लोडोह जेतेग मजदुरी टानिह थियोह
बोडोह फिरिह देह बारोह चुगिह
कुछ दायार सोह आखाडे केह नाठोस
कुछ दयार तिनिये डोखरोह जुराओस
कुछ दयार तिनिये खरल पिसिह थियोह
भूत वैदक रोह थियोह छाया
ठाटे जोआनी होयोह बितोस
तिन लाह कादुए कायाह नोपरिह
तिन लाह सोदाह लाचारी थियोह 
सोह मेरोह बापू गिरधारी
केतेग ईनिये धोन कमायाई
केतेह ईनियेह आनिह खाई 
बोलुआ तिह रोह हाँऊ हिसाब
ध्‍यान देईदेह सुनेह जनाब 
सौ गज काफराह तेरह साफे
बतीस सुतोन तैंतीस चिदंरी
सौ मोन मक्‍का साठ मोन धान
पोलोङ होरिह बारह बाजुन
पच्‍चीस मोन तंबाकू जुटिह
दुई हजार रुपयाह कमायाई 
सोह बिह आस पडौसे खाइ
ईनरोह थाकेह होयोए हाल
होयोए बितोह सतर साल
सोह मेरोह बापु गिरधारी
दोरती कुल्‍लू रोह
हिमाचल रोह मोन आई पहाड रोह रुह होइ
दिन राट ईनचे मस्ती थाकदोह साह
आगास काह माहादेव साएन थाकदोह साह
आशीष दियेन मनाली काह शोत
नाचेन सरवरी आई टिशाउन गोरुह
रगं बिरंगे मानुंषा काह सजिह देह होई
रसीली रंगी होई शारे साह बस्‍ती
व्‍यास रोह सगम साह केतेग सुहाना
रुह रुह महल बिह केतेग पुरानोह
तांसा रोह जांगाल रोह किह बातेह बातायुगे
ईनचे सेएबे दिवाना फिरदेह साह
देशिया रोह होई सोचकोह सहारा 
तेह ताह मालाह लागदोह साह कुल्‍लू प्‍यारा
प्रार्थीए होजरोह शान लाह बोडायाई
दशहरा ईनचे रोह मुशुरी
बिहारी लाल बहार 
जात कुजात किछ बिह नाजानेन
किह धर्म कासरोह जात
जात कुजात किछ बिह नाजानेन
दम घोटाइ देह रुएन थाकनोह
होई बेदान रोह सौगात 
आजकलिह रेह कोन्‍या
पुरोह साथ केत्रेह देंदेह साह
तारोह गोनायेन साराटया 
रुह रांग रोह सेएबे लालची
उमबोर नासिह पिछुह कुनेह बिह नुपुछदोह
बेदना तेरोह होयोह खाई
देन ईश रोह होई बिहारी   
बेदान नुपुछदोह जात कुजात
तामोर रोह दोरती
होई वाल शारे धरा साह तामोर रोह
खान हीरा रोह साह होई फूल होर रोह खारी
शूर होर रोह धोरती साह वीर होर रोह दोरती 
मेनोते ताफीदोह डेह रोह दोरती
विद्वानों संत होर रोह दोरती 
होई शारे रांझा आई हिर होर रोह दोरती
ऋषि होरिए आफरोह डेरा जुराई
ग्रंथ होर रोह रचना कैह बिह साह
धर्म रोह झंडा थियोह ईनचे लहराई
तैह आर्य होर रोह लहर आओस
ईनचे बोसते साह सिख-मुस्लिम-ईसाई
कौमी एकता रोह शान एनोरिये निभाई
ईनचे सोरोग काण्‍डो लाह छाती कैह बेजदोह साह
सेएब चश्‍मा महिमा शिचजी रोह लादोह साह
जेत्रेह हिऊह गास जोत रोह लावह आछदोह 
दुख रोह मोन खुश फिरदोह साह
अमोरिह मुसिबोत कैह बिह हाँतेह सिह 
कादुए आफरोह सभ्‍यता लाह निबिसरिह सिह
बाहार आमोर लाह होई दोरती वाल प्‍यारा
खान हीरा रोह साह होई फुल हो रोह खारी
भगत राम मुसाफिर
देश काह प्‍यार
हपी देश मेरोह साह होई दोरती मेरोह
ईनचे देश देश प्रचार टान
एह सोठाइ बेजह होई लीपा पोती
मोन बेजिह देह देश सिह बेदान टान
होई भारत वाल ओबोल
ईनचे राम कृष्ण इयेह बोगान
होई बान्‍मात रुस्‍या आवतार होर रोह 
होई दोरती दुनिया लाह जान दियान आछेन
होई भारत लाह जगत गुरु बोलदेह
कुनेह बिह इनरोह सोमने टिकिह नोबोलाह
जुन बिह आओ शरण केह होजरोह
पलकेह काया पोलटोदोह साह
बेदान रोह शमा ज्‍योती जगाइदेह
तुह आई बिह तिज रोह उद्धार टान
दौडाई दौडाई आछेस दुनिया
होतेग होजरोह श्रृंगार टान
आर्यभट्ट जुराएन नास
तुह नासेह एकह दयार  चंद्रलोक
तुह आफरोह पग बोडाएन नास
कानोह खोराह लालथोह
तेनोर रोह बिह उपकार टान
होई ओबोल वतन नगवायाय
होइ वतन सिह बेदान टान
मेनोत लाह आफरोह धर्म जानह
सेवा वतन रोह  कर्म सोनजियु
फालतू रोह गप्‍पे आई हराम लाह
एह ताह मुसाफिर शोरोम जान
पूजा टानेस दुनिया तेरोह
तुह होयोह आफलाह तैयार टान
एह सोठाओ मुसाफिर हेरा फेरी
तुह ईज्‍जोत रोह व्‍यापार टान
जहरी नागिन
किजु फिरदेह सोह आफरोह दुश्‍मोन किजु टानदेह सोह जीना खराब
नुजुटेव तोमोरि जहर सोठाओ मानुंषा जुटनोह राकह
होई मारेह बिमारी जिजलाह जुटिह देह खुण्‍डी गोरकोह
झंडा नेलहरादेह साह तेरोह ईज्‍जोत लुटादेह साह
दोथिह बयाल घेका किजु फिरेन यारो ठेका
किछेह नुआ गाँडोह बानसाह आए बोडेह शराबी कबाबी साओ
जिन बिह शाताह रुनोह लोसिनोह जिन बिह शाताह खाऊ खराब
जुनिये होजलाह मुँह बेजिह हाँसिह तिनलाए फिरिह देह नाग
राज सिहासन मिटेनमाई देखोस घोरेह रोह हालात बेघर देखोह 
कोठी बंगलाह महल चौबारा लाह राक रोह कोरचाते बिकनोह देखोह
किया किह कमाईयाह बोढाईयाह मांनुषा टानोह बेसिह देह हिसाब
दीन मान जोआनी आफरोह रुह सेएब नाश टानिह
राकह मांनुषा लाह किह किह नोखोटादोह मजनु होरिह चिंदरीये खादेह
वा पाक्‍का कोनेसा बिह जुटिह पिछुह छुरिह होरिह चालादेह 
होजलाह खाके नेबजेओ मांनुषा लाह हैवान जुराएन होई राकह
गाटोह बिह नामो निशान नोसोठादोह जड काए खोतोम टानिह बेजदोह साह
दर दर हाण्‍डदेह  बीबी-बच्चे, लाख घोरह खराब फिरेन देखोह
सुनचियोह सोमजियोह मेरोह कोन्‍या किजु हिसाएन आफरोह चिराग 
किजु फिरदेह सोह आफरोह दुशमोन किजु टानेन सोह जिदंगी खराब 
नुजुटेव तोमोरिह जहर सोठाओ मांनुषा जुटनो राकह
जय हिमाचल 
तुह आफरोह रातोए सजायाओ मेरोह देश
कलिह होरिह तुमोरिह आफरोह मुस्‍कामे मिटायाओ सेएब क्‍लेश
सुमन आज तुह तेरोह बास बेजह सेएब हिमाचल गास
आज हिमाचल जेनोह शारेह नजारा नाई दोरिती गास
कल कल सुर केह लादेहस्‍या नाल होरिह आज तोमोरिह लाओ गेतह
घाटीह घाटिह रोह माजार केह हिमाचल रोह जय गेतह गुंजेस
तोमोर रोह साहाराए चोलेन थाकिह 
आज हिमाचल रोह धंधा
झर झर झरना सेलोह झरना तोमोरिह आज तिजकेह दोईयोह
आज हिमाचल रोह जन्‍मदिन साह सेलोह बागुर छारोओ मिठोह तान
सुर शारेह होरिह हिम बालाह होरिह तोमोरिह बिह सोठाओ आज मिठोह तान
नाचिह लयाईदेह हिम संस्कृति रोह कला साहित्य रोह उत्‍थान
जोत दियुस आई तारोह दोथिह बयाल होज गासे आछेदेह
मेरोह प्रदेश रोह जन्‍म दिन गास आज दीवाली रोह दीयो जालाओ
ऋषि-मुनिय होर रोह छेल्‍डु पेरेह एह आनपढ नाथाकनो चानोह
एनोर लाह होयोह शिक्षा पोरनोह चानोह सिखियुदेह काम लाह तैयार फिरेस
होई दोरती कैह खनीज आई वनस्‍पती बिह मुलुक साह 
तेह तामोर लाह काम नोपराह होई ताह परशानी रोह बातेह साह
बेकार माथाकनो चाँनोह जोआन तामोर रोह ईनचे काम खोटदेस्‍या फिरनोह चाँनोह
शादियन दियुस
रझ रोह घाटी पोरुह कन्‍नारे गास
दियुस आओरेन
सारोह दयार बातकेह हाँण्‍डी देह शादुई
राट रोह नेदेखनोह पोलोग गास नासिह देह
सुतोह साह
राट आछदोह कालोह  केश केह
तारोह रोह फोल सजाई देह
जुह रोह रेशमी साल बदुईदेह
कादुह मुँह चोरेन
कादुह मुँह खोलाई देखादी 
दोरती सेएबे दियुस रोह वियोग मोनादेह
ओस रोह बाहाना
मिस्‍ती बोयादेह
कास रोह वियग गास बैठिदेह
रंझ रोह घाटीह रोह पोरुह कन्‍नारेह गास 
दियुस आओरेन
आरानोह
तेरोह कोमराह रोह साह
होई ओह
बायह जिह सुनचियेन 
ताऊलाह होनिये आराई साह
किन बायह बिजली रोह खांभा
काह आछेन
किजु घडी मोडाई सादोह
आखीह चोमकाई देह 
किज लागिह नोईयोह खांबा आछिह?
होई सोलोक 
जिज गास तुह हाँण्‍डी
दयारोह नोईयोह सियुने पालानोह
घोर नेराङ आई नेराङ आछेन साह
होयोह सुन्‍चिह देह खुण्‍डी बोडायाई
साह तेरो घोरेह काह आछिह
दुर फिरेन एह नासेन साह
लाम्‍बो खुण्‍डी मेरोह बिलेह काह
चाल तेईयेह जेतेग
आऊखा आऊखा
आई बिह आऊखा आऊखा
लाम्‍बो पाई
हाँऊ रिटेन रिटेन बनजारा नेरोह किह ठिकाना कियाह
महल रोह बोंग बागुर तुह मेरोह साथ निभासेह कियाह? 
बितिह कैह चेमाई साह मूरत हाँऊ जुह बरसात होर रोह 
आज ईनचे काले तिनचे लागेन तेईयेह मेरोह पार पाई साह कियाह?
ताऊलाह सेएबे रटेनमाईदोह  सेएबे मालाह कासेह गेतह कियाह?
तुह फुल रोह कोगलोह डाल हाँऊ पाथराङ सुह पतझड  रोह
हाँऊ गली गली रोह छान तेईयेह आकाह बाटिह कियाह?
हाँऊ हासिह खेलिह चोरदोह मांनुषा काह आफरोह दुख
उल्‍टा बोदिह दुख देदिह दुनिया दुख सुख होनोर लाह बोलनोह कियाह?
तेरोह जोवानी काद गारदोह बादल बरसेनमाई देह मिटेनमाईयेस
तोमोरिह बिह आखिर धुल कैह मिसाईसोह कोलाङ टानसेह कियाह?
तुह ऊशटोह महल रोह रोनक दुख कैह शमशान केह
तेरोह मेरोह मेल किन साह तेरोह साथ बिसरिनोह कियाह?
तुह ताह सोदाह फुल लाह बिनायेन आई मेईयेह सोदाह काडोह गारिह
फासिह नासमे लाह हाँऊ नोडोरिह किह डोरनो?
घाडा एकह दयार ताह बाजेसेह होई ताह रीत पुरानोह साह
कच्‍चा साह साँस होर रोह धागोह सुनचियेन पोह वक्‍त गवानो कियाह? 
सागर कास सिह बेदान टानेस किह नाटान तेह दियोह जान
दुनिया जेतेग बिह डोराताह बेजिह देह तेह पछतानोह कियाह?
बहार बिह आओह
बहार होरिह इह आओह पर सोह नाछाह
पोखमे लाह इयोह आमोरिये जालाई थियोह
किरण निकली आई फुल फुलयोस
आमोरिये हिसाई तेह तेनोरिह हासेह साह
किह लाभ साह लाम्‍बो कोथाह छेडानो
सयानो रोह बातेह दुई अक्षर केह
जिदगीह तुह आई किह चाँसेह आमोर काह
आमोरुये जिदगी बोर तेरोह कोरजा काटाई
कांडोह दिह ताह बिह आमोरिह बिसरीदेह सिह
होई बातेह आमोर लाह ईमरी सेग खाएन साह
आँनयारो साह मारेह हालोत कैह जेत्रेह बिह
तेह कोन्‍या बिह पराया फिरेह
जेत्रेह मोरेह आमोरिह तेह सोह वाल रुओस
आमोरी जास रोह ताई मोरिह
कोथाह तिनरोह होतेग दुख रोह थियोह
तेनोरि ताह रुएसाह आमोरिह बिह रुईदेह
जमाना सिह टक्‍कर केतेग बेरेह मागिह 
जमाना सोह सागर लाह तेह बिह डोरादोह साह
खेमराज गुप्त सागर 
अंतर्मन रोह सोआल
मेरोह अंतर्मनए मुकाह एकह सोआल पछोह
तेरोह आफरोह बारेह कैह बितह किह खयाल साह? 
मेईये बितेह शाईदेह
आफरोह मोन लाह पुछिह पोरखाई
मेरोह मोन लाह निकलोस पापी
नोईयोह रुह देखोस
जिह मोन लाह 
शाह सोजिदोह
सोह ताह निकलोस वाल कंगाल
मेरोह अंतर्मनए पुछोस मालाह एकह सोआल
कताई आँन्‍यारो कालोह- कालोह
ऊतुरी बिह पयाँसो निथियो
मोन रोह  किराई साफ निफराह 
लाख बेरेह कोनठी सुराई बिह
आफरोह हाथे खोटीह जंजाल
जिह मोन लाह शाह सोमजिह दोह थियोह
सोह ताह निकलोस कंगाल
वतन रोह सिफाई 
कास रोह ताह छेल्‍डु साह
कास रोह भाई साह
सरहद रोह रक्षआ टानदोस्‍या 
वतन रोह सिफाई
भारत रोह छेल्‍डु
वतन रोह सिफाई
वतन रोह साह ईज्‍जोत
वतन रोह साह मान
सोदाह जागेह कायाम
वतन रोह साह शान
वतन गास जुनिये जिंदगी गवायाई
भारत रोह छेल्‍डु वतन रोह सिफाई
फ़र्जा रोह संगम
दुशमोन रोह आऊखा साह
काण्‍डो रोह शारेह साह 
सोदाह जीतीदोह साह आखिरी लोडाई
तुह मेरोह जिंदगी
तेरोह मेरोह एकह साह कोथाह
डोखरेह बगीचा केह बातिह फल फुलुई साह
तेनोर रोह साह हाँसनोह रोह होई निशानी 
छेल छबीले शारे शारेह
जेत्रेह हाँसतेह त्रेत्रेह पानिह नोपोरदोह साह
मौत मालाह किह डोरासे कियाह
तुह ताह मेरोह रोयुन सेह
बेदान टानोह होईये साह
होये आग साह होइये बागुर साह 
आमोरिह कवि साह बातेह ताह सुनोह
आमोरी ताह आफरोह बातेह सुनामे
बोचोह किजुह डोरदेह सोह
आएक दुनिया तोमोर लाह बोसानो साह
हाँऊ ताह होयोए जिऊसुह
जेएव बोयादोह पानिह
आगोर निभामे नुताह किजुह दुख देनोह 
आखिह पोलटामे हुताह आखिह बेजिए किजुह
रित सावन रोह बितोह सुनसान फिरिह 
सिऊने थाकिह कुँआरा मेहंदी किजुह बेजिह
चेन नाछाह कुन मोन बेचारा तडपेन
आगोर रुआमे हुताह 
हाँक किजुह बेजोह
बिसरुई नोबलेन एह ताऊलाह केयोह बोलोह
आग मागमे आछिह थियह 
आग बेजोह किजुह 
मोन रुएन ठोगाई होई मोत ठाटे टानेन 
जान ‘प्रेमी' तुह फासी किजु नाठिह
एकह बेरेह घोरेह आह
छुट्‍टी मागिह देह दी त्रोन दयार एकह बेरेह घोरेह आह
घोरेह कोलाङ टानेन तेओरह देन एकह बेरेह घोरेह आह
आलकोह दिलासा देईदेह नाठोह तुह आई पोरदेस केह बोसोह
कास लाह मोन रोह बातेह बोलुह एकह बेरेह घोरेह आह
नुकुर सेएबे छुटटी आछदेह घोरेह घोरेह तिवार मोनादेह
मेरोह सुना आँगन दोआर एकह बेरेह घोरेह आह
नाह भोख नाह निज आछेन साई साइदेह रुएन थाकदीह 
रुकिह साह हार-शृंगार एकह बेरेह घोरेह आह
दुराह रोह टुकडा सुखी पोल पोल प्राण सुकेन साह
देखाई देह मुँह आफरोह एकह बेरेह घोरेह आह
आलकोह मोन नोमोनाएन मेरोह आलकोह काह डोर
चुटकाङ थाकताह तेह बिह प्राण खादेह आमोर रोह मांनुषा
आफोरीह आन्‍यारोह पाथार नेमेन साह आएकाह लाह सोमजादेह मांनुषा
ताकोतस्‍या केह सेएब कुछ कामजोर लाह चाफरादे सेएबेस
बदमाश रोह सोमने किछेह पेश नुदोह सादाङ लाह चाफरादेह साह
नोईयोह नोईयोह नोखरेह देखिह देह कासेह रोह चाल नोरोईयेन 
जख्‍मी टानी सेएब देह लाह तेह आफोरिये मरहम बेजदेह साह
होतेग मारेह नुसुह जेतेग मारेह बोलदेह साह मांनुषा 
आपना जुराईदेह ताऊलाह मेईये किह कमायाई साह
एकह शारेह सिऊने रोह दुख मोनाई साह
ताऊसिह गोलतीये आखिह मालायाई 
सोसोए जुराई देह दुख साह
होई मारेह मोन लाह बहलामे रोह खातिर
मेईये आफुए खुशिह रोह गोलोह टेमाइ साह 
मोन रोह हाल बोलिह देह दुशमोन जुराई साह
ताऊउसिह बाताविदेह आफरोह हाथ जालाई साह
मोन केह बैसाई देह ताऊलाह किजु पुजोह हुगोह
मोन रोह रोग दिवाने आराई साह
आफरोह जुराईदेह ताऊलाह आमोरियेह किह कमायाई साह
होई सारेह सियुने रोह दुख मोनाई साह
जिन बिलेह रेबड देश रोह
होई घोटह केह होयोहे पिसेस 
पाथार लाह बोदिह नोजोलडेह
होई बोट पाक्‍का सुकिह नाशेस
मांनुष वामाङ हाण्‍डेन साह
किशती होतमाय नासतोस
जेमाए लाह तिज लाह निसिह
आज तेनोरी शुपटी शुपटी आलाग फिरेह साह
खामेह लाह टानदेह साह महारत 
जास लाह पोरिह गाँठ सोंठ रोहस
तिनिये दुकान मागिह साह
थानेह केह आछिह जुन बिह
सोह आज प्रधान फिरिह साह
तुह बिह जागाह जुराओ किह बिह
तेह तेरोह बिह पौह बारह
तुह सोठाओ सोरोम होरिह
दाँव लागताह बेजह
सोचकोह आलकोह सेएब एकरुस्‍या
किछेह फोरोक नाई तोला माशा
ओबोल मांनुषा लाह कुन पोछदोह
जिदंगी रोह परिभाषा बोदलुईस
बांदार लाह दियोह नेक सोलाह
किजु टानेन आफरोह हासा
देह खदाकड़ा'
भैंस रोह सोमने बीन माबजाय
खालचु शाओ निकले साह 
बेईमान आई वामाङकामा
दयारोह दयारोह बोदियेन साह
सूट-बूट आई ठाट देखिह देह
गाँधी टोफिह रुएन साह
बोलनोह किह कमानोह आएक साह
बातेह सोमोज नाछाह
ताऊलाए एह किजु आन पोडिह साह
राकसावी नाजानदोह पिरिह थाकह 
कानून बिचारोह बुडोह फिरिह साह
एह होई हाण्‍डिह नोबलेन साह
गोनगोनान थाकदोह सेह
पर काम किछेह बिह खोटिह नोबलेन
नाचे खेलेन चोर उच्‍चके
होयोए पावीह नोबलेन साह
एह टीला होर रोह ही तरू लाह
आमपरिह एह किछेह बोलिह नोबोलिह 
कानेह पिसेन कुकुर चाटेन
तुह बिह कोनेस मोजाह टान
मांनुषा वाल तोरकीब टानेन साह
नोइयो नोइयोह काम खोलाईदेह
शाओ किह नोईयोह स्कैंडल
डुगोह हाथ तुह बिह बेजह
जन सेवा टानेन कोन आलको बाताई देह
आफरोह डेह लाह शारेह जुरायाओ
जनता तिन लाह मालिक मोनादेह
फिरेस तेरोह जय जयकार
होक तेह फिरिह पांचे आगुठी गियु केह तेरोह
ताऊलाह कास रोह किह परवाह
जिह बातह केह माहाजन नाशतेह साह
सोह बातकेह तुह बिह नास
मुलखराज शांतलवी 
हाँसेन थाकोह आई हसायाओ
किजु मांनुषा लाह शाईदेह नोसोङमाईदेह सोह
इजु तेनोर लाह आखा देंदोस
किजु सेएबे जिध टानदेह सोह?
सेएबे आफरोह आफरोह घोरेह राजा साह
कुन कास काह मामगमे नाशतो
आफरोह काम कोटेन पोह कमायाई खादेह
सेएबे आफरोह घोरेह गेतह लादेह साह
नोसोङमाईदेस्‍या नोसोङमाईयेन थाकेस
आमोरी ताह बोढीयेन नासिह 
बेसेन ऊजियेन होयोए थाकसिह 
आमोरी होयोए नाचेन लाएन थाकसिह
जुनिये जिद बाँटी भाई
तेनोर लाह जिद सोदाए पोरेस
आमोरीताह कोनेस खुशी रोह भाई
आमोर लाह खुशी सोदाह पोरेस
माटानोह बोदिह जिद मानुंषा
मेनोत मजदुरी खोटीह देह देखाओ
सेएब रोह ओबोल सनचियोह
जोरिह सेह हाँस आई हाँसाओ
जंजाल 
जंजाल रोह बोट देखिह
आएके दुख आओ
केनोह पिलोह 
कताई पिलोह
झिल निकलीदेह
बारचो पारुईदेह
बानतेरुस्‍या डाल
पाथेराङ मेखुईदेह
सोकोह डाल
सुकुदोह फुल आई
बाजुदोह फुल रोह पाथराङ
चिन्ता रोह लीकें
पाथराङ केह लागिह देह 
लांनोह कताई लांनोह
बूरे हाल जागालुईदेह
मुँह रोह हारको
पालोह आखिह देखोह
आँखिह रोह पुतली होरिह
चुटकाङ बेसिह थाकदोह
सुतीह थाकदोह बेसिह थाकदोह 
आफगास सेएब कुछ
आसाएन थाकदोह
पुछिदेह बोलेन
केएव हाँसुह
केएव बोलुह
जंजाल रोह दीमक
झिल केह लागिह साह
सुनचियेन सुह एह ताह
मौते मालाह बोचाएस
माटिह काह माटिह
जेत्रेह मिशाईयेस 
ऐ ठंडा निर्झर हांडेन थाकह
मुसिबोत लाह आसाएन थाकह
आऊखा कदम बोढाएन नास
ऐ ठंडा निर्झर हांडेन थाकह
तुह आऊखा बोढिहनोह सिखियेन नास
लोटिह लोटिहदेह ऊजिनोह बोलदोह साह
मिटिह मिटिह देह फिरनोह
उद्योग रोह पाठ पोढादोह साह
तामोर रोह जिदंगी रोह पोल किमोति साह
होई सुंदरता सुनाएन थाकह
स्वतंत्र उषा रोह हुदिह बेरेह
होई मानुष मोन केह तिमिर बोराईदेह
किजु भाई बाई माज दुशमोन फिरेन
आपोस केह बेदान सिखाओ 
भारत लाह सोरोग जुराओ
अधिकारी दे रोह सेवा टानेहस्‍या 
शेखी रोह तेनोर केह लेश नुहुनोह चानोह
सेएबे मोतोलोबी च्‍यापारी हुगेह 
मोन केह मानवता आन
तेह आपरोह बातह केह हाँसेन हांड
तामोरी बातेहसुनदेस्‍याआ छेल्‍डु पेरेह फिरोह
घोरेह घोरेह राम जोरमोह
सेएबे सीता जेनिह माँ फिरोह
लक्ष्मण जेनेह भाई फिरोह घोरेह घोरेह
रामायन लाह तुह सिखियुह 
बापू रोह उपदेश लाह लायेन हांड
कला रोह पुजारी कला केह समाय तुह
आपरोह दुशशमोन तुह कासेह लाह नुजुराय 
सेएब जमाना तेरोह दुशमोन फिरेस
खुडी रोह धुल सेएबे रोह मुटकान गास चुगेह तुह
आँन्‍यारोह दोष मोन केह मानेह तुह 
संदेश बापू रोह सेएब लाह सुनाया तुह
दुनिया तेरोह आजब साह तेरोह चाँताह बिह
आजब तेरोह मंजिल साह आजब साह बातह होरिह बिह
आजब तेरोह हौसलाह आई आजब दिलेरी बिह
पवाह साह ताऊलाह कियाह आऊखा आऊखा नासेह तुह
महल आई मीनार होरीह होई बाजार आई गलीह होरिह  
छज्जा आई चोबारा होरिह होई सेएब रंग रली होरिह
धोन रोह गुब्‍बारा आई शेखी रोह होई फोल होरिह
आफसर होर रोह रौब आई धोंस रोह होई दुनिया
आऊखाए नासेह तुह 
तेरोह साथ तेरोह देन लाह देनोह साह
तुह ताह मुशकिल रोह फंदा केह थाकमे सेह
दोथह बयाल जिदंगी पोईले थाकेस
एसाह ओबोल घोरह कालेह ताह फिटेसे
जहर लाह बितेह बितेह जुटेह तुह
नमकीन सोसांर रोह सोमोद्राङ केह बोयाई देह
लिहलानह केह फोसिह देह 
मगरमच्छ होर रोह खाक केह फोसिह देह
डुगोह केह लोटिह लोटिह तेह फिरिह तुह सभलाई
अमृत रोह मिठोह कलश जुटेह तुह
हिमाचल रोह दुलार 
आगोर मालाह सौ सुख बायह नाशिह पोरता
हिमाचल रोह दुलार किन काह पोरेस
लांटा माता रानी रोह भवन किन साह
ब्‍यास रोह कन्‍नारे काछे किन बोसिह साह नदौन
गज सीर मान खड्‍डो रोह कनारे सेलोह सेलोह बागुर
शुक्‍लो पानीह रोह सोर किन किन डुगोह तालाब
दोथिह ऊजुईदेह किन काह धौलाधार देखियेस
हिमाचल जेनोह किन पोरेस बेदान
मंडी रोह शुबरात्र बिह वाल लागदोह साह
कुल्‍लु रोह दशहरा साओ चंबा रोह मिजंरा 
नजारा देखिह देखिह देह जनता दंग साह
लोई रोह मेला लागेन रामपुर बिलासपुर नलवाड 
होई दोरती साह देओहोर रोह आई पीर होर रोह
होई दोरती साह राजा आई वजीर होर रोह
कागडा रोह तूलिका सोसार कैह मशुर साह
होई दोरती साह रांजू फुलमू चंचल होर रोह राझे हीर होर रोह
लुगडी रोह प्‍याला जेनोह मस्‍ती नोपरेस
पोरताह मँहगा होयोह सोस्‍ता नोपराह
मेसेह बोलसुह मालाह पुरोह सोंसार केह
किदेह बिह मुसाफिर होयोह दोरती नोपराह 
मोरिह पिछुह बिह फिरिह बिह जोरोमसुह
हिमाचल रोह किन पोरेस मालाह दुलार
होई प्रधान सोह प्रधान तुह प्रधान हाँऊ प्रधान
बोलोह ताह मांनुषा तेह आज केएओ टानुगे प्रधान रोह पहचान
नाचोह खेलोह बानोह तान सोहे साह आज दुनियाह केह प्रधान
फिरदोह फिरदोह काम केह जानि बुजिह ओटकाई
कादुए ओबोलनाटानदेह बातह केह कांडोह बेसादेह साह
पुदार मेकिहदेह टोखाई देह मांनुषा रोह निज गवायाएन
आलकोह सोचकोह नारा बेजिहदेह दियुसेह बिह तारोह देखादेह
फिरुन काम लाह सोदाह बिगाडादे भलाई रोह आलावा बाकिह सेसब गुण साह
दोरती रोह बातेह ताह मोरनोह बेजह सोरोग लाह बिह पुटाएन
अगोर कुन सुमत एनोर लाह दियेताह सेएब ऊटाई बेजदेह साह
एकह हाथ केह एनोर रोह आग अई आएक हाथ कैह पानिह साह
जिह थलिह कैह एनोरी खादेह साह तिजलाए फुटाई बेजदेह साह
नाह किह सुर नाह किह ताल फालतू रोह बाजाएन साह घडथाल
गोटह ओबोल चोलेन चोलेन जानाह बुझिह पाथार बेजेन
आज मुसाफिर होयोह प्राधान होऱ काह बोचिह थाकनोस्‍या
रोड कोडक बिनयानोस्‍या तेह रिजेस ओबोल पोएत 
बाल पाओ तेनोर रोह जुन घोरेह रोलाङ बेजदोह साह
नोइयोह गेतह किह रचना हुगोह रुलयानोह हुगोह तान
होई प्रधान सोह प्रधान तुह प्रधान हाँऊ प्रधान   
साँप जेनोह चार चुफेरे
मालाह हाँसेन 
ओठ गास हासेन पोह
मोन कैह बोसेन आन्‍यरो
दियुस रोह किरण गास
ताना कसायाएन कताई आन्‍यारो
जोत सिह बैठुई हाँऊ जेत्रेह बिह
वाल हाँसते साह आन्‍यरो
दियुस जोत ताह चोरीहदेह साह
थाकदेह साह एखोह आन्‍यारोह
मोन रोह कालिख रोह आऊखा साह
निडाल माडेन आन्‍यरो 
कुनिये बोलोह दोथिह दोथिह
मलह देखनो आह आन्‍यरो
आसेग बिह आलको सोचको लाह
सूली गास जोटाङ बेजेन साह
पंचायते जगीह साह हिफाजोत टानमे लाह
सोह डोखरोह लाह खाएन साह
कुन साह छापार साराई देह
नोईयो महल जुराएन साह
ढाई अक्षर जुनियेह सिखुई
मलह वेद सुनाएन साह
मुरुख मुरुख राजा होरिह फिरिह साह
पडित भेंट लाएन साह
राम राज रोह पोरदा पिछाय
रावण छिजे पाएन साह 
कोडुओ बातेह कुन सुनेस
तुह किजुह शेर फिरिह सेह 
दयारोह बिसरीदेह सिह बोलुन रेन नाठदोह साह
मोन लाह बानोह जेनोह ईशारा नाठदोह साह
तेरोह कोलाङ किह आछदोह साह होयोह
तेरोह मुँह रोह पयसोह नाठदोह साह
मेरोह मोन रोह अन्‍यारोह नाठदोह साह
खुलाह अखिह होर रोह तमाशा बिसरीदेह साह
बोन्‍द आखिह रोह नजारा नाठदोह साह
ऊबोर बीतिह नाठोह निहराएन पोह
आधोह होई राट रोह तारोह नाठदोह साह
केत्रेह फिरेस ताऊसी बेठिनोह
होई फुटोह किस्‍मोत आमोर रोह नाठदोह साह
नाले जांगाल कैह हाणडीह देह शादुई सुह
गोमपा आई बिह तेरोह दोआर काछेह नाठदोह साह
पौष माघ रोह राट बितानो मुशकिल साह 
जेठ आषाढ रोह दयारोह नाठदोह साह
तेरोह कोलाङ रोह बारचोह होरिह सुखिह नाशिह साह
सुकुदोह बारचोज रोह डाल नाठदोह साह
जुटीह देह ताह सेएबे मोतोलोबी फिरदेह साह
जुटदेस्‍या रोह नशा रोह झमेला नाठदोह साह
तेरोह बेदन रोह बँट नाठिह साह
होयोए मेरोह दकेह तुङमाई नाणठेन साह 
जमीदार रोह छेल्‍डु 
जमीदार रोह छेल्‍डु तुह
सेएब रोह तई कमायदोह सेह
डोखरेह बातिह काम खोटिह देह कमायाई देह
सोसांर लाह दाना कोठाह टानदोह सेह
राट खुलीनोह काह आऊखाए 
टानदोह सेह दामा लाह तैयार
खोर दाना तेनोर लाह देईदेह 
टानिह सेह वाल बेदान 
आफरोह पेट लाह पोरेस किह नोपराह
भोखे दामा लाह डोखरे निनिदोह सेह
दाना दाना रोह डेर बेजीह देह 
तुह सेएब रोह बोख लाह खोतोम टानदोह सेह
ब्‍यानो राटे जेत्रेह दुनिया 
थाकदेह साह ऊछान कैह सुयुने देखेन पोह
तुह ऊजिह दोह सेह हाल कुदाल गिनुईदेह
निज किन काह ओबोल आछेस
दियुस रोह बोदिह जाओ केह दिमाक गोलदोह साह
जत्रेह बिह तुह आराम नाटानदोह सेह
नाह सेलाव लोरिहदोह नाह पंखा लोरिहदोह
नाह दियुस सदोह नाह घाम
बासाल बितिह पिछुह जेत्रेह आछदोह साह हिमांद
सेलोह रोह कोरचते गटगटादोह तेरोह दाँत
जेत्रेह हियुह आछदोह साह
बोन्‍द निफिरदोह साह डेह कमनो
तेह बिह ताय़लह लासताह गिनुईदेह
नासनो फिरदोह साह बोठ रोह पाच आनमे लाह
गोरुह बेरेह बाकरिह लह भोखेह ताह नाजगिया
टाईम गास तेनोर लाह खामेह देनोह चानोह
होत्रोह मेनोत खोटीह देह तुह
डोखरे काह कोठाह टानदोह आन्‍नस
नाह गोनगोनादोह नाह शिकयत टानदोह
काम खोटदोह साह खुशी खुशी बेजिह देह मोन
होईये दाना काह मांनुशा जिन्‍दा साह
आन्‍न रोह बिना थकिह नोबोलदे साह कुनेह बिह
ताऊलह देनोह फिरेस पुरोह नोदोद
ताऊकाए खोतोम फिरेस होई गरीबी
तेरोह गाआन हुताह आगोर सेएबे कमादेस्‍या
भोखे नोमराह कुनेह बिह
बेकारी नाथकाह होई देश कैह
नाआ कुनेह बिह नुकरी नोलोरिया
जम्‍मीदार रोह छेल्‍डु तुह 
तेहबिह सोसांर रोह जन्‍मदाता
तेरोह कोरचाते होई जिदंगी  साह
सोसांर कैह बोढीये फुलियेन
दख मुलुक फोल साह आजकालिह
मिस्‍ती आजकालिह निकलेन साह
गैर बैठिहदेह साह दिल खोलाई देह
आफरोह जेत्रेह काह पिछह टालियेण साह
धर्म-धर्मी मिटायेन साह साओ
पाप मुलुक फोलियेन साह आजकालिह
भटकायुन लाह बातह देखाएस सोह कियाह
आफोरियेह ताह भोटकेनमायेन साह आजकालिह
जोर खुरसी दोन त्रोन रोह दबदबा साह 
सेएबे दलिल लाह चाफराएन साह आजकालिह
एकया लाह रोटी आईबिह नोपरिह
कुकुराह एकयाह रोह डाटियेन आजकालिह
दुख नेबेठिनोह हार आई शिकवे गिले
मुकसिह हाडेन साह आजकालिह 
मोन मेरोह किजु जोकमोकाएन साओ
दाग मोन रोह जोलेन साह आजकालिह
ठग ठोगादे थियेह आमोर लाह हिजसेग ईनचेह
नेता होर बिह चाफराएन साह आलकालिह
साओ गलजार मेरोह बोठ रोह
आग बिह जोलेन साह आजकालिह
होयोह बिह दुख कियाह तोमोर लाह लाचार बातेह कियाह साह
आमोर लाह बिह बोलह मेरोह सऱकार बातेह किह साह
हिजसेग जुन मेरोह जान रोह दशमोन थियेह एह तेनोरिह
मुगास जान लुटामे लाह साह तैयार बातेह कियाह साह
दोरमी रोह ठिकाना गास हाडदोह राजनीती
पाईदेह मौलवी आई पंडिते त्रोआल बातेह कियाह
नाह तुह आओ आह मोत आओ नाह मौसोम बाहार आओ
मालाह शाई देह सेएबे टानेन मना बातेह कियाह साह
नाह ताह आग मेरोह डेह केह नाह धुह ऊजियेन साह
तेह बिह जोलेन साह मेरोह होई घोरह बातेह कियाह साह
सोह तैराकी आई हुगे जुन तट गास डुबिह देह मोरिह थियेह 
आमोरिए ताह तुफानी सागोर पार टानिह बातेह किह साह
दुनिया लाह तेरोह मसीहाई गास नाज ताह थियोह तेबिह
तेरोह हाथे मोरोह तेरोह बयाज बातेह किह साह
नेईयेह जिदंगी केह मेरोह किछेह बिह गुल नेदेखी फुलुईदेह
तेहबिह मानुंषा मालाह बोलदेह साह गुलजार बातेह किह साह
नोइयोह बोराष 
नोईयोह बोराष आओ हाऊ कासलाह बोलुह 
केयोह हाँऊ कास कास लाह नाचाऊँ
मोन केह खुशी साह आनुपम
गेतह लाह लायेन साह देनिह पेरेह शारेह 
ढेर चिठी आछिह बधाई रोह बितेह 
होई खिशी लाह हाँऊ कास  कास लाह बोलुह 
केयोह हाँसाऊ कास कास लाह नाचाऊँ
दियुसेह हाँसेन साह हासेन साह राट 
मोन एकह फिरिह साह निमिटेन नाह नासेन
सुधारोह होर रोह जोलदोह मशाल 
पुराह निफरुन काम एह ताह चोरह 
बोराष रोह बोलचो लाह किजिये कसाऊ
केयोह हासुह हाऊ कास कास लाह नाचाऊँ
दुशमोन नागालसाई नोह होर लाह आज सेलानोहस्‍या
पर्यावरण लाह बिह आज तामोरिह साफ जुरानोहस्‍या
बिसरीयुनस्‍या लाह तामोरी बातह बोलनोस्‍या
होई खुशी लाह हाँऊ कास कास लाह बोलुह
केयोह हाँऊ हाऊ कास कास लाह नाचाऊ
नोईयोह बोराष रोह दयारोह मुबारक सेएबे लाह
होई बोराष मारेह नाछनोह चानोह कासेह लाह बिह
बेदान बोढाओ सेएब केह मेनोत टानोह
सोचकोह मोने आऊखा बोढियोह 
होई खुशी लाह हाँऊ कास कास लाह बोलुह
केयोह हाऊँ आई कास कास लाह नाचाऊ
तेईयेह आमोर लाह मुलुक कोथाह आई उपन्‍यास देई देह कोलाङ टानिह साह
क्रांतिकारि होर सिह कोठाह थाकिह आजादी रोह ताई देश कौम लाह जमायाई
गुरुकुल केह तुह शिखुई समाज भावहोर रोह धनी थियोह
क्रांतिकारी समाजवादी इयोह यशपाल हिमाचल रोह मणि थियोह
तेरोह कोथाह आई उपन्‍याह होर केह थियोह हिमाचल रोह पहचान
पहाडी संस्कृति आई पहाडी परिवेश साह तिज रोह जान
क्रांति एह बोरुयुन थियोह जिदंगी आई क्रांतिकारि होर सिह थाकनोह
देश  समाज आई भारत रोह आजादी रोह ताई सुख-दुख सहन टानोह
धोन्‍या थियह आम्‍माँ देवी जुनिये देईय ईलीम देश बेदान रोह सोसांर देखाई 
पहाड रोह रिति रिवाज पहाड रोह शारेह डुगोह बेदान टानिह
जेल नाशिह देह क्रांतिकारी फिरिह आफरोह जिदंगी देश रोह ताई बेजोस
चिताऊ सुतुन धुन आजादी रोह जिदंगी साहित्यिक जुराई
सोमजिनोह भाषा पैनी आखाह बोलनोह रोह धारा रोह भरमार
केतेग गुण बोलुह तेरोह साहित्‍य केह भाव होर रोह छटा आपरंपार
प्रणाम टानुह हाँऊ आज ताऊलाह उपन्‍यास सम्राट यशपाल
तेरोह चरण कैह आफुए शमी रोह कवीता स्‍वीकार टानेह 
मेरोह कोन्‍या मोन रोह खोठाएस
बेजोह हिसानोह बेजनोह हिसानोह
लिह लान बिह ऊजिये ताह एह
मशाल आशा रोह तेहबिह जालानोहस
कोरचात साह कुन जुन चुटकाङ साह
आछदोह साह मालाह बिह जिभ चुकामे
होई कुन मांनुष साह हाँऊ ओरिक्‍या लाह पुछसुह
आफरोहे रुह लाह ओरोईयेन सुह 
कौशल मो रोह बातेह कास लाह सुनानोह
मांनुषाए ताह जानिह मेईयेह किछेह बिह नोबलिह
तेरोह नोजोर केह ताह भेद खोलाई साह
नाह कुनेए मेरोह मोन गास जागिह बेदान रोह हाथ
दुख सुख मेईयेह आफरोह मोन रोह सैब काछेह खोलाओ
नेरोए कोन्‍याए मालाह बातह देखाई साह
दुशमोनाए जेत्रेह बिह पुछिह मेईयेह  साफ बोलिह
किह साह जासरोह ताई ओबोलजर मेईयेह सोदाह
तेनोरियेमेरोह जिदंगी केह जहर बेजिह साह
जानाबुजिह ठोगाई साह कौशल सुणोह चानेह होरिह
देकेन साह सोह घोरल लाह लुटेनमाईयेन पोह तेहबिह किछ नोबलाह
खालिह पहचान रोह एखोह
आलको जेनोह ब्रोसा सुह हाँऊ
मालाह नोटोखाईयो हाँऊ नुउजिहसुह
बारोहे टेमाऊन एकह लाश सुह हाँऊ
रस्‍म होर रोह राकास रिवाज होर रोह डागनी
होयोह नोजोर लागिह साह 
ऊबोर बोर लाह रोगी फिरिह सुह
रस्‍म होर रोह कैदी फर्जी रोह दास
बायह ओबोल फिरिह थाकिह सुह
बुडोहनाक रोह नुमाईश रोह ताई
केतेग जुल्‍म आसाएन थाकिह सुह
प्रयोग युग रोह सोफोल नुदोह प्रयोग 
मेरोह युग रोह इतिहास सुह हाँऊ
खालिह पहचान रोह एकह
आलकोह जेनोह ब्रोसाह सुह हाँऊ
पाथार जिह जुराई थियोह मेइयेह
सोह देओ पुजारिह फिरिह साह
हाथ सोह आफलाह जुरादेहस्‍या
केयोह आज भिखारी फिरिह साह
होयोह त्रिशंकु रोह औलाद
जिदंगी आई मोत रोह माजार केह जोटाङ साह
जेएव रुह किह डागनी जेनिह
दोरती आई सोरोग रोह माजार कैह भोटकेन साह
तुह सभ्‍यताह लाह पुजनोह रोह नारा बेजदोह
सभ्‍यता रोह ह्रास सुह हाँऊ
खालिह पहचान रोह एखोह
आदोह सूची
मोसारो रोह पोईलाह तारीख केह 
पोरिह तिन लाह
रुपयाह रोह एकह पुलिन्‍दा
तिज लाह मागदेह सिह 
तिनरोह हासनोह सोह नाठोस
पिनंचो फुलियोस
एकह फुल रोह गान
जुन आफरो पाखुर शारादोह साह
घोरेह नासिहदेह फिरदोह साह
एकह बोडोह सूची
एह ताह फिरेस आमोर रोह बिलेह
आम्‍मा रोह माँग पुरोह
छेल्‍डीए बोलोस
मेखुईयेन पोह
आमोर लाह तालस्‍या योचिह आनेह आम्‍मा
तेनोरिये फिरिह बोलोस
हाथ कान सेग उजिदेह साह बाजार नासताह
एकह एकह चीज रोह किमोत पुछिह
सास फुलेनमाईयेन उच्‍छवास रोह
लादोह झडी
बाट छेकुई हुएग याह खोटा फिरिह हुएग 
आमोर रोह नोट तेनोरिह सुनचिदेह साह
आधबोरो साह ईमरी आमोर रोह सूची गोनाई साह
आमोरीये आमोर रोह लासट रोह नोट घोरेह हाँडोह 
घोरेह पोछिह पिछुह छेल्‍डु पेरेह आखिह माडियेन पोह
योचिह मागेन साह
तेनोरी चुटकाङ फिरदेह साह
एकुम एकुम टोफी हाथ केह देईदेह
तेनोरी चाबदेह साह कडकड टानेन पोह आधोह रेता
ठोगादेह साह आम्‍मा बुआ
सोह ताह कागलीह रोह
पुलिन्‍दा थियोह तोतली बोलोस 
गोनगोनायेन आई हाडेन छेल्‍डुपेरेह 
सोन लाल गुप्त
अर्चना रोह फूल
भाव पुष्‍प मेटाइदेह कोठाह टानिह 
अर्चना रोह मालाह सोजाई देह ऊमनिदेह
मेरोह देओ ताऊलाह देदोह सुह
शब्‍द रुप केह मोन भाव व्‍यक्‍त टानदोह सुह
रजनी हाँऊ ताऊला रुलाईयेन पोह देखेन सुह
तेरोहे विभोर केह खोयेनमाईयेन सुह
शून्‍य केह गुप्त किह किह लोरियेन थाकदोह सुह
तेरोए भयास केह लुटेनमाई सुह
कादुह हाँऊ ताउकाछेह आछदोह सुह
कादुह कविते ताऊलाह मुकाछेह आरादोह सुह
दुख सोपिहदेह साङना फिरदोह साह
तेरोह खवाब केह मोस्‍त थाकदोह सुह
वरदान दी खवाब सोदाह फिरिह थाकोह चाँई
तेरोह बेदान सोदाह फिरिह थाकोह चाँई
मेरोह दोनचनोह तेरोह पटल गास ताकोह चाँई
मेरोह ओकोल बेदान सोदाह थाकेस
अर्चना रोह माला सजायाई, ऊमनिहदेह
आछदोह सुह तेरोह बेदान लाह पामेह लाह
तुह बिह ताह बैसाई जागदी बहलामे लाह
मेरोह देओ हाँऊ गिसुई जानिह किजुह
ताऊबिलेह हाँऊ तुकबंदी किजु टानदोह
नोबोलमे जिजलाह बिसरुईदेह किजु बोलदोह सुह 
मूक साधना केह शांती किजु लोरिहदोह सुह?
बातह बोदलाओ
देखिह दियोह काह दियोह जोलदोह साह
सुनिह मोने मोन सुनदोह साह
सोमजिय शील काह शील पोरदोह साह
ओबोल ओबोले फिरदोह साह
कुन सुनताह सोमजाई बोलसी
कुन आछताह बोलिह बोलसिह
नाह कुन चाएस नाह कुन मोनाएस
निती बोलदोह बातह बोदलाओ
बराबोरी रोह कोनेस जुराई बोलसी
बराबोरी केह मोदोद टानिह बोलसिह
उपेक्षा गास उन्‍माद रोकाई बोलसी
मजिल थाकेस बातह बोदलाई बोलसी
आखिह रोह तोलह जिह हालकोह साह
तेरोह कोलाङ रोह डेरा साह
कोसोम माखाए बातेह नाबाताय
आमोरिह जानदेह सिह तह जेनोह सेह
बेजदोह थियोह 
जिह कठ दर काह
सोह बातकेह एकसोह एकसोह साह 
मेरोह बेदान किन नासेस मांनुषा
गाटोह मोन रोह घेराई साह 
तुह हुगोह का रोह बिह
कोसोम पहाडी गास हाँऊ तेरोह सुह 
दुख केह पालावी जिन्‍दगी
आफरोह आग केह जोलीह जिन्‍दगी
खोलसाई नोह रोह फिकोर फिरिह
कागली रोह गान लयामाई जिंदगी 
मोजाह आछताह शीरनी साह
नाह ताह खुन रोह पली साह जिन्‍दगी
मोरिह मोरिह देह बोचदी थियह
वाल चलाक साह जिन्‍दगी
आएक रोह फिरताह डोंक
तेनोर रोह पिछाय गोलीह जिन्‍दगी 
जमाना बितोह पोखिह थाकेन पोह
मोन केह दियोह जालेन जालेन पोह
वाल होठलो साह होई मोन 
शाई आमोरिये रोकाई रोकाई देह 
पाथार रोह मोन किह कामे रोह
किह टानसोह होजलाह गडायाई गडायाई
दी घडी रोह मेहमान साह दुख
राट बिताई साह लह उछालाई उछालाई
तेरोह सिवाह मोन केह कुनेह नाई पहाडी
शाओ बेशक मोन चिरीह देह
हिमाचल रोह धारा
मोन लाह बानोह आछदोह साह हिमाचल रोह धारा
सेलोह सेलोह पानिह रोह छाटाङ आछदोह
कुल्लू मनाली रोह नजारा वाल बाईनोह साह
किन्नौर मंडी मोन लाह वाल ओबोल लागदोह साह
चर्खा साह कातेन सोदाह होई नारा
मोन लाह ओबोल लागदोह हिमाचल रोह धारा
कांगड़ा चंबा रोह ताह किह बोखान टानुह
शिमलाह पोछिह देह नोईयोह जान पाई
चीड़ दयारों रोह लाबोह  कतार
मोन लाह ओबोल लागदोह साह हिमाचल रोह धारा
दियोटसिद्ध बाबा रोह शान निराला
हाथ जोडाईदेह आछदेह साह ईनचे लाखों सवाली 
कजे साह भोरदेह ईनचे लंबिया उडारां
मोन लाह ओबोललागदोह साह हिमाचल रोह धारा
हाट कौटी माता रोह मंदिर पुरानो
चिन्तपूर्णी ज्वाला जी शुपटी शुपटी नाशनो
भोक्‍ता रोह लागदोह साह भिड ईचे
मोन लाह ओबोल लागदोह साह हिमाचल रोह धारा
बोठ
बोठाह बेजोह जागाह जागाह कैह
किदेह बिह खालिह थाकनोह नाचानोह
सभ्‍यता रोह साह होई प्रतिक
बोठ लाह पुजनोह पुरानोह रीत
सृष्टि रोह होई अजब सहारा
बोठाह बेजोह जागाह जागाह कैह
बोठा गास देओहोरिह बेसतेह साह
बोठ लाह नाश फिरनोह नेबेजो
खाताङ सजायाईदेह सजायाई सेएब घोरह 
बोठाह बेजोह जागाह जागाह कैह
बोठ साह सेहत रोह नोशानी 
बोठाकाए जिन्‍द सारेह साह
बोठ रोह बिना गुजारा नाइ
बोठाह बेजोह जागाह जागाह कैह
गेत
आज आमोर रोह होसाला सरोग काह दुर नाई
शेखी लाह जरुर साह तेहबिह गरूर नाइ
एकह एकह टानिह देह सुलझाई किसमोत
हाथ काह सोआरी हाथ होर रोह लकीर 
आज किह बातेह काह आमोरिह मजबुर नुहुसी 
शेखी लाह जरुर साह तेहबिह गरूर नाइ
एकह मोन फिरिह साह जुन  खोलसावी थियेह
आऊखा आऊखा बोडियेह जुन खोलसावी थियेह कादुह
आमोर लाह साई देह नोसोङमाईयेन एकया आमोर रोह ताह कुसुर नाई
शेखी लाह जरुर साह तेहबिह गरूर नाइ
किन पोईले बिह ताह देखिह तुह जुरुर 
बोलह तुह परी साह किह कुन हुर 
पाल्‍लोह गाछौह रोह मुठोह केह मेटानोस्‍या
मोन होयोह कासेह रोह चुमाए
कोगलो हुईदेह बिह होत्रोह रोष सेह तुह
बोलह तुह परी साह किह कुन हुर 
आखिह निमिलादी नाह खाके बोलदिह
खुडिह रोह आगठिये दोरती कोटदी
नेराङ हुईदेह बिह दुर साह तुह 
बोलह तुह परी साह किह कुन हुर  
माहाढे होयोह पोखिह पोखिह देह
नासाए होयोह चोरुई चोरुईदेह
किह बातेह काह मजबूर सेह तुह
बोलह तुह परी साह किह कुन हुर 
भारत तोह  देन मानुंष
होई कादुह फुल रोह डाल कादुह त्रोआल साह
आजीबी रचना भोगान रोह हिन्‍दोस्‍ता रोह नार साह
प्‍यासो बेदान रोह होई आनुपम दात साह भोगान रोह
साह होई पुशां रोह बक्‍ती रोह प्रतीमा मुखाङ बलिदान रोह
शास्‍त्र सिखुईदेह फिरिह होई गार्गी
शोस्‍त्र हाथ केह गिनुईदेह तेह रानी झाँसी फिरिह
मुखाङ  सोठाईदेह,सेवा बेदान सोरोम ,सोरोम टानिह
जान देईबिह टानिह ईफाजोत होई पतिव्रत दोरोम रोह
होई  सती सावित्री,
जोत देन, पद्मिनी, संयोगिता, कस्तूरबा।
होई मदर टेरिसा, लता मंगेशकर, एनी बसंत
राजनिती रोह कलाकार, सुधारक आई संत 
फिरिह देह माँ विद्या भगत सिंह लाह जोनोम होसेह देइ
जीजा बाई फिरिह देह सिखाओ शिवा लाह राज - धर्म
सोत देदिह राष्ट्र लाह  होई आफुह ताह आबलाह फिरिह
तामोर रोह दोरती रोह जोकमोकाएन पोह रेखा फिरिह
वीरता आई ओकोल केह पुंशा पेरह लाह हारायान साह
एओर लाह आबला बोदेह साह दोया आई कामजोर जात
जेत्रेह पोकोट फिरदेह रुप  चंडी रोह साह धाराईदेह
पापिह होर रोह पोलटोन लाह कोतोम टानिह 
हिन्‍दी रोह देन मांनुष दोरोम रोह हर युग केह लाज
साह ऋणी भारत  रोह देन मांनुष रोह सोदाह काह समाज
आत्‍मा कैह होजरोह बेदान रोह मिठोह खातीह साह
राम आई गौतम रोह आम्‍मा हिद रोह होई नार साह
हिन्‍द रोह देन मांनुष प्रभु रोह सृष्टि रोह शारेह साह
माँ रोह सोत साह होई धीरज दोरोम रोह आवतार साह
देन मांनुष होई भारत रोह मानवता रोह जय जयकार साह
होसरोह जिंदगी त्‍याग, बेदान  धर्म-सेवा बेदान साह
आन बिठुई मरोह मोन रोह बासी
तेसरोह बिनासाह नाबाइनो 
होईये तीर्थ, होईये ठाकुर-द्वारा
मोन रोह काबा, मोन रोह काशी
आलको लाह सुख आई दोन दोलोत
सोच्‍को लाह लागदोह साह फाँसी
जोतह तारोह साह तेरोह नुकुर
दोरती तेरोह खुँडी रोह नुकुर
जुनियेह साह निज लाह रोवीह
काटीह तिनरोह योनी चुरासी
आमोर लाह रुआईदेह मागेन सेवा
चुटकी काटाईददेह बोलदोह मौसी
तेरोह बेठिनोह गाटोह साह
मेरोह रुह जोनोम काए टिसेह
कोरोम उन्‍माद 'शबाबु' साह जासलाह
मंजिल तिनरोह पग रोह नुकुर
जुनुह रोह मोन कैह वाल डोरह बेशिह थियोह
तेह किह थियोह शहर केह कोहराम फिरिह
दोषनुदेह होरीह केतेग लाह सूली केह बेजिह
जुन कातिल थियोह सोजाह काह साफ बोचोह साह
मुगास छुरी चोलिह तह परेशान थियोह सोसांर
तेईयेह जिह आह बोराई तेह लिहलान ऊजियोस
कोन्‍या रोह कुसुर दंभे तिनलाह टानोस निढाल,
दुनियाह रोह मार काह जुन बोचिह साह
गेतह आमन आई बेदान रोह घुटेनमाई थाकोस
हिंसा रोह  होयोह गजब रास रचायाई
मोन मेरोह ठोगाई देह तिनरोह उदास रुह
सोह पिलोह रुत रोह फुल मेरोह मोन लाह ओबोल लागोह 
होई किस्‍मोतस्‍या मांनुषे शायर फिरोस शबाब
आखाह आई दुख रोह जास लाह जहर पाचाई
सुणोह रोह चोरखी 
आडार माडार तुह माहाडे
सेएबे जिज गास हाडदेह साह तिज गासे हाँड
गोमपा काह गोमपाह मिलाएन हाँड 
देश रोह नाओ चोमकाए हाँड
मानुंषा लाह साईदेह तह पोख
सुणोह रोहचोरखि पालाएन हाँड
ओरिक्‍या रोह आमोरिह किजु गारसिह
जेत्रेह आफरोह आफरोह टोफिह लाविदेह
उद्यम रोह आमोरिह प्‍यासो चितासिह
हर घोरेह लाह सुखी जरासिह 
मोन चाह हुनर सिखाएन पोह हाँड
सुणोह रोह चोरखिह पालाएन पोह हाँड
होजके बहेडा होजके डोडा साह
तोलह तरडी आगास चिलगोजा साह
होई धोरी रोह रुप आओखा साह
होई धोखा नेदेदी साह
होजकेह हाल बायन पोह हाँड
सुणोह रोह चोरखी पालाएन पोह हाँड
कुन डुबेन कुन तेरेन साओ
सुरिह देह सोसांर लाह साओ
होजगास बोढियेन पोह भार साओ
आफरोह बिह पेरेह साओ
बोकोत सिह हाँडेन थाकह
सुणोह रोह चोरखी पालाए पोह हाँड
चांलोए सेएब चालेन हाँड
गोटह ओबोल चालाएन हाँड
मारेह कामाह लाह पिठ देखाएन हाँड
ओबोल लाह कयारोह केह शाचिह हाँड
टुकडा रोह अक्षत गारेन हाँड
सुणोह रोह चोरखी पालाएन हाँड 
किसान
सोह पुंशा जानकार थियोह
चंट हुशार थियोह
डोखरोह काह बायह थियोह
सोह एकह किसान थियोह
ओरिक्‍या लाह रुएन थाकिह
मुटकान गास बारोह नेमाएन थाकिह
किसमोत जासरोह सुतेन थाकिह
मुरुख आजान थियोह
सोरोगे दुखी टानिह
लंबरे दुखी टानिह 
छापारेह दुखी टानिह
कोरचात लिह लान थियोह
मुशकिले किह चीज फिरिह
कोडिह होर रोह भाव नाठोह
बिकता सोह सुणोह भई. 
कताई परेशान थियोह
चोर मुषोह चोरखी पालावी
बेरेह गोरुह लाह खोलिह पोरिह
खुरदरा केह सुतेन थाकिह
पालाउन तरखान थियोहँ
भिखारी लाह भिक्षा देई
मेनोत रोह शिक्षा देई
लोटमेह लाह छाती देई
तिन रोह होई दान थियोह
दोन्‍या दोन्‍या डाक्‍टर परमार
डाक्‍टर परमार रोह कुन टानीह बोलेस रीस
आई ताह सदोह हुगोह बोराश पंद्रह बीस।
बांगथन देश रोह थाकदोस्‍या थियोह सोह 
जुनिये काटाई हिमाचल रोह उदासी
पानिह रोह टानिह ईतजाम आमोर रोह खोतोम टानिह टिश
डॉक्टर परमार रोह कुनटानिह बोलेस रीस
डोखरे तामोर रोह ओबोल लागेन सुणोह
एह गरीबी रोह कास रोह सोमने
स्‍कूल होर केह बिह फिरिह एह फिस माफ
डॉक्टर परमार रोह कुनटानिह बोलेस रीस
लोइए आई सुत्थन रोह टानिह प्रोचार
पहाड़ी भाषा रोह फिरेन साह उद्धार
राट बितोह दुर फिरोह टिश
डॉक्टर परमार रोह कुनटानिह बोलेस रीस
देश दे केह सोलोक जुराई
बिजली रोह बिह मोजाह जुराई
डॉक्टर परमार रोह कुनटानिह बोलेस रीस
आई ताह सादोह हुगोह बोराष पंद्रह बीस।
ऊटोह फिरिह सोह हालगास
लागदोह थियोह शिवजी रोह धनुष रोह गान
तोलाएन थियोह आफरोह डेह लाह
साबाङ खुडिह नाह मुटकेह टोफिह
जानबोर देखियेन जानबोर काछेह सोह
दारिह मुछेह लांबोह थियोह
कमीज फुटुन थियोह सेएब 
टुकचो पीट बिह शालगी थियोह
बोलेन थियोह आफरोह बोलिह
सिखियेन थियोह छंद-विधान
आलंकार तिनरोह गिनुईदेह
राजा होरिये ताज सजायाई
कवी होरिये तिन रोह उपमा टानिह
बोडोह बोडोह थियोह ग्रंथ जुराई 
रुजाएन थियोह थोबार जीभे
कादुह काए बोखोह आजान
कई बेरेह आछिहदेह साहुकारे
कोरजाए तिन रोह ऊछान खोसोस
नंबरदार मालिया मागिह देह
हाथ जोडाई देह सोह फिरोस कमीना
रुपया बटोराई पटवारीये
बितेह नाह आन्‍न नाह किह दाम
फुटुन पुरानो गाछोह गिनुईदेह
तिन रोह देन कुरती गाडेन
मुटकान रोह चादर लयामाईये
सालगी टुकचोह केयोह बुदुह
छेल्डु तिन रोह सालगी
केयोह मागेह विद्या-दान 
केयोह फिरेह छेल्‍डु पेरह रोह पाल पोषण
मांनुषाए जोआनीए सोठाई
छेल्‍डी रोह जानेक केयोह फिरेस
केयोह ऊजियेस तेस रोह डोली
कुन दिलासा दियेस तेसलाह
रुसाह जानबोर रोह समान
बंदोबस्त रोह पटवारी तेह
पेट चुकाएन पोह पुछेस
बोचुन होनरोह डोखरोह लाह
खानोस्‍याह नेबेरुईदेह
देउन भेंट बोचुन सेएब
देईदेह किसान फिरोह गुमनाम
कवि बोलेन साह सोसांर बिह कासलाह
केयोह किसान बोसेस फिरिह
खाल उधेड़आई सेएबे ईनरोह
ख़ाली तकड़ी नाई हुलारा
दोन दोलोत खाई वकालते
घोरेह एकह बिह दाना नाथाकिह
साओ दुखी साह आज किसान
महल फिरेन साह दयार काह बान्‍मानत रुस्‍या
छापार ऊटोए फिरेन नासतोह साह
आन्‍यारोह केह दुखी एखलेह
होई मोन रोह बातरह सुनादोह साह
तान बाना छापार रोह एह
बाँस होर लाह किह बोलेन साह
शहतीर होर काह भिड ऊडाई देह
जहर बागुर केह मिसाएन साह
ऊटोह थाबोह एह सोच्‍को आलको
सेएब बातेह लाह बोलदोह साह
मुषोह ठुराईयेन पिसीह काह
मच्‍छर ऊपाह पोटपोटाईयेन साह  
किरेह डाबार केह बेसिह देह
ईनचेह तिनचे जोनटाङ साह
मेंढक एकह कन्‍नारे बेसिह देह
आफरोह बोलिह बेजेन साह
साई साई देह दयारोह बितोह
मुलुक राज पोलठुई तेह आओ 
छापार रोह सोमने मांनुषाए
आफरोए नारा बेजिह 
छापार गरीब थाकोह सोदाए
सेएब रोह बातेह आलकोह आनदो साह
ओबोल दयारोह रोह आश टानिह दह
माटिह रोह होई डेर फिरिह देह
होजरोह आऊखा महल फिरिह
छलनी आपार साई देह छन फिरिह
दोरती रोह माटिह गास तिछोह
सोरोमे एह लाजाइयेन साह
पानिह आछदोह बरसात केह
टेमाई बुढापा आई जवानी
ताना बाना  सोह नाठोह एह
छेल्‍डु पेरह होर सोह नाठोह एह निशानी
होईयेह कोथाह वाल पुरानो 
होई छापार कोलाङ टाओह बेजदोह साह
सोच्‍को बातेह नोबोलदोह साह
बेतेह घुटेन नाशतोह साह
नंग-धडंग होजके बेसिह
पेरेह एकह आकुलादो साह
राह बोराष रोह बुढोह मांनुष
मोन रोह बातेह बोलदोह साह 
होजरोह दुख निव रोह पाथार
भिड रोह छत बिह बोलदेह साह
होजरोह आखाह टीले छापार 
छापार आफुह दुखेह साह
एकुम अक्षर संसार कविरोह
छापा रोह व्‍यथा बोलदोह साह 
आज तारीख पंद्रह 
दयारोह सोलाह थाकिह
मुँह आयारोह जुराईदेह पंरमानंद जी
देन काछेह बेसिह
लांबोह सांस मागेन पोह बोलेन, 
भली लोक 
मालाह होई बातेह सोमोज नाछाह
होई रिटायरमैण्ट कुन मुरुखे जुराई
आएक मोसारोह केह
केयोह पासा पोलठिये
होई कार बगुलाह नुकुर ओरिह
सेएबे पराया फिरसाह
तुह बिह ताह बोडोह सहाब सेह
मैडम नाथाकेह    
तेबिह ताऊलाह ताह किछेह
फोरोक निपरेन साह
जेएव रिटायरमैण्ट रोह
बेलाह नेराङ आछेन साह
पेटीह भोरिह फालतु फोल लाह खादेह थियेह
एह एकुम एकुम किलो टानिह देह लोईनोह फिरेस
नाह जन्‍मदीन रोह आह एन्वरसरी मोनासाह
दीवाली आई दशहरा गास बिह एह
किछेह बिह तोफाह नाछाह
तुह हिम्‍मोत जाग
मुख्यमंत्री काछेह नाश
कम सेह कम छोह मोसारोह लाह
एक्सटेन्शन माग आऊखा जुराओ 
नियम रोह पुकार
हाँऊ नियम सुह मालाह नाश माटानेओ
मालाह एसाह सोमजियोह सिखियोह
तेह लागू टानोह
वामाङ जागाह कैह निफिकाईयोह
साओ मांनुषा आज हाऊ सेएब काछे सुह
जुन मेरोह ईफाजोत जागेस
सोए मेरोह गला घोंटाएन साह
मालाह खुदगर्जी रोह ताई 
आपरोह ईईच्‍छा रोह मुताबिह 
बानेन साह मेकेन साह
अर्थ लाह अनर्थ टानिह देह
नोईयोह अर्थ जोडाएन साह
होकदार रोह होक माराई देह
सिफारीश लाह नाहक देईदेह  बोराएन साह 
हाँऊ शुपटी शुपटी बोलेन सुह
होई बेढगा आगोत लाह दुर फिकाई देजह हाँऊ इयम सुह
मेरोह रुह निबिगाडाईयोह
आगोर मोनमोरजी खोटमे हुताह
मेरोह सहारा नामागेओ
मेरोह कताब लाह कन्‍नारे थाकनोह बेजोह 
तानाशाह फिरोह  जिह मोन केह आछेन कमायाओ
जिह वाल ओबोल लागेस
तिज लाह दुईये हाथेह लुटाओ
लानोह छडीए रोडी नुकुटेओ
हाँऊ नियम सुह मालाह नाश माटानेओ
आलको
तुह केतेग खुश किस्‍मोत सेह
तेरोह नक्षत्र केतेग चोमकेन साह
जिह कामयाब फिरेस
हासाल
तारिफ फिरदोह साह सेएब जगाह
मोर रोह पाखुर रोह गान
जिह तामोर रोह 
राष्ट्र-पक्षी बिह साह
आएकह रोह दोष
तरोह शुभ हाथे
उद्घाटन
मेरोह घोरेह आग बेजनोह रोह
तिज रोह लेपस ऊशटोह काह ऊशटो
बागुर केह तैराएन
आई
दुर दुर सेग परासावी 
तिह रोह बारचोह
आई तेह
होजरोह तापे खोतोम फिरिह
ब्रोसा रोह बोडोह बोडोह जागाल 
डोईयेन थियोह तेरोह घोरह बिह
एह
किजु सोठाएन किस्‍सा
अग्निशमन दस्तेसाह 
तुह आफुए फैसला किजु नाटानदोह
किह होई कुनिये खोटिह
बाबा रोह मोनोत
पकोडा रोह ताई दाल पिसिह जाग, हारोह पिपली किन नीबीसरीये
सब्‍जी भाजी जुराईदेह  देव भोग तुह निबिसरीयेह
तारोह रोह लावह आन्‍यारोह कैह हासाल ऊजामे लाह निबिसरिये
अरी भाग्यवान तुह काम रोह दयान ककैह पूजा रोह थालिह निबीसरीये
खाननोह पिनोह रोह सामान सिह कोठाह 
आसन रोह व्यवस्था निबिसरीये
ईनचे तिनचेह रोह झमेलाह कैह फोसिह देह 
टिक्‍का डोरी निबिसरीये
ईमरी काह जागह पूजा रोह राशि 
होज लाह भेंट देमेह लाह निबिसरिये
माना कि देव निमंत्रण है तुम्हें
पर हड़बड़ में कुछ भूल न जाना 
नानाशाईदेह तुह एकह सांस काह 
सीधा घाटी नोपोछेह
देओ रोह जय जयकार बोलिह देह किन दुह दुखी निफरेह
अनियंत्रित भागम- भाग कैह फोसीह देह घोरेह रोह बातह निबिसरिये
नोईयोह बोएनाह लाह रोईदेह  कोन्‍या लाह निबिसरियेह
खिसोह काटिह देह अनायास एह विश्रांत किन तुह निफरेह
देश लाह जिऊदोह जागदेस्‍या
छेल्‍डु पेरह लाह न्यौछावर टानदेह साह
सेएब काह आगास ऊजिह एनोरिह सेएब
मांनुषा रोह सेवा रोह ताई मोरदेह साह
दोरोमरोह ताई लोसिह देह साह
एकयाह देश रोह ताई मोरदेहस्‍या
देश रोह ताई जुन मोरदेह साह
मोरिह देह बिह नोमोरदेह साह
कफन लाविदेह आऊखा नाशदेह साह
देश रोह इफाजोत टानदेहस्‍या
मिटादेह साह आपरोह सेब कुछ 
शमां होसाईदेह जोलदेस्या
आरे होयोह वतनपरस्‍ती गास
तेह नाज वतन लाह किजु निफराह
दीवार केह जिईदेह चेमाई साह
तेनोरिह देश रोह गौरव किजु नुसाह
चिताएन थाकोह
देश रोह निर्माता होरिह
मजदुर होरिह मालिकहोरिह
जिह सुनचिह चुगिह 
शारेह जुराई
सेएब सोरेन साह
एकयाह प्‍लान सूत बेजिहदेह
नक्‍शा जुराईदेह मुलुक बोराष सुनचिहदेह
रेत गारोह पाथार रेता बजरी
कियाह सीमेंट बेजिह देह जुराईया 
देश रोह शारेह सुहाना रुह
निफराह  प्रतिष्ठा/ नोबोसाह गृहस्थ
पर दयारोह दयारोह कुन नाह कुन
आचानक सोरेन साह हिस्‍सा
चिताएन थाकोह
किन होई दशको रोह मेनोत
होयोए खोतोम फिरेहस
पागाल ताह निथियोह गाँधी बापू
जुन मागेन थाकिह
जाति, धर्म, प्रांत, भाषा रोह एकता 
सोह जानदोह थियोह होई सोह स्तंभ साह
जिज गास टिकिह थाकदोह साह
देश रोह वजूद
तिज रोह आजादी रोह ऊबोर
घोरेह लाह बायह काह दुशमोन  दुशमोन रोह
होतेग डोर नाथाकदोह
जेतेग घोरेह रोह भेदी काह 
कुन बिह देश काह
सरहद होर रोह आतंकवाद
होतेग कानजोर नाटानदोह साह
जेतेग देश रोह बितेह रेह
जाति, धर्म, प्रांत आई भाषाहोर कैह 
आतंकवादी सांप होर रोह डंक
आजादी रोह उंबोर जेएव जेएव बोडिएन साह
होतेव होतेव बितेह काह खोखलाह फिरेन साह
देश तेत्रेह काह मुँह पोलटाई देह
आछेन साह मसिबोत
देश आफलाह बितेह बितेह घुटेन साह
किछेह बिह बोलिह नोबोलेन साह
किछेह बिह आमाधान नोपरेन साह लोकसभा कैह 
कुनेह बिह नाई सोच्‍चोह सुनदेस्‍या
कासेह केह बिह नाई सोह मोन
जुन सोच्‍को बोलिह बोलेस आई सोच्‍को सुनिह बोलेस
देश रोह आत्‍मा सुनचियेन
टेंनशन केह साह
तिन लाह डोर साह किह किन
फिरिह बानिह जागेस याह गिरवी जागेस 
सोमोद्राङ पार बेसिह देह तिन रोह कोनेस
जुन मगरमाछ वेदना पालादोह साह
तिन रोह सोमनेह परामायेन थाकदोह साह
इमदादी थैलिह होर गास थैलीहोरिह 
ताँऊ सिह बेदान टानिह देह एकह रोग फिरिह साह
जिनोह रोह दयारोह गोनायेन पोह जिनोह बिसरीदेह
केनोह बोरताव टानदेह दुनिया, केतेग सोमोज मालाह
नुसुनचुईदेह सेएब रोह सोमने , आखिह मिलाई देह
ताऊलाह तेरोह कसम साह, किजु शेखिह साह होतेग
बातके हाँऊ, ताह कसबा सुह धूनी रमा बैसिह
राके माच मेसेह लयादोह साह , केतेग कुन बिह जुटताह
होई मुटकान काह खुँडिह सेग  लागदोह साह  केनोह साह एखोह बेजिह
बोरिह बोरिह देह गलास देदोह, साकी राक लाह मालाह
हाथ काह तेरोह जुटनोह  हठ देईदेह ईनचेह आछिह बेसिह
बातह केह हाडेन हाडेन पोह , कासकाह काचा पोरदोह साह
मोका ओबोल मोका गास शगुन मोनायाई साह
मेरोह जिऊनोह बह होयोह साह जेएव पानिह केह बितेह माछिह
दुनियाह रोह सोच सेएब फंदा बेजिह साह 
जिदंगी लाह मेरोह देई बेजिह, दुनिया रोह ओबोल खोटेन पोह 
ईनचे जेतेग बिह आएह, आफरोए जुराओ
रुसिदेह लाह केयोह मोनाऊ, आमोर रोह बोस केह नाई
बैठिह नोह खोलसाईनोह कैह जिनोए बोडाई
केयोह देखाई चोरिह देह मोन रोह हालोत हाऊ
दुशमोन ताह कादुह काए मारेह नोजोर बेजेन साह 
एकह कुम्‍हारे माटिह जुराई
पानिह आई आकाश मिसाई
गयाक मिसाई
गयाक चेकीह
गाटोह जेतेग बागुर रोह तत्‍व बिह मिसाई
तेह गाटोह आग रोह ताप बिह 
आंगार रोह ताप बेजिह
काम कामजेनोह आँच केह रिनिह
शारेह जेनोह आकार जुराई
मानुंष तिज रोह नाओ जागोस
आफुए जानिह बुझिह
फिरिह देह आलोप
जिनोह रोह जंजाल केह
मानुंष लाह फोसाई
आफरोह काम निपटाई देह
कुज्‍जी रोह फुल
सोदाह बोराष एरोह देस केह
नोईयोह बासाह कुज्‍जी रोह फुल फुलिहदोह साह
तिज रोह बास तिज रोह सुबास
मेरोह घोरेह रोह आँगन सेग आछदोह साह 
मेरोह देश रोह मांनुषा
आजानुह केतेग दयार आऊखा
होई फल रोह फुलिहनोह लाह पोखदेह साह
होई फुल रोह नजारा
कुनिहार थाकदेस्‍या रोह मोन लाह ओबोल लागदोह साह
एक्‍या फुल बिनादेह साह
एक्‍या माला जुराएन साह
एक्‍या देओ होर गास बेजदेह साह
एक्‍या बेदान देखामे लाह
आफरोह कोनेस लाह बिह निदेह साह
शुप्‍टी होई फुल होर रोह ईज्‍जत टानदे साह
मान साह सम्‍मान साह
सेएब मांनुषा लाह होई फुल सीह कोठाह
कादुए नेछेकिहदोस्‍या बेदान साह
हाँऊ बिह
कुज्‍जी रोह फुल फिरसुह
कुज्‍जी रोह फुल रोह गान फुलिह सुह
बासह दिसुह
सेएब दिशा केह बास दिसुह
सेएब लाह बांटसुह मिठोह बासह
सेएब रोह मोन कैह लागसुह
मेरोह मिठोह बासह रोह आभास 
हाँऊ बिह मोनलाह ओबोल लागदोस्‍या काम खोटसुह
काम जिह देश देश नोगोर नोगोर दोआर दोआर 
सेएब ठायह  पूजसाह
हाँऊ बिह देश रोह खातिर
सीमा गास आपरोह जिदंगी रोह बलिदान दिसुह
मेरोह जिदंगी फुल भारत माता रोह
खुडिह  कमल होर गास बेजसुह
सुनहली कोथाह जुरासुह
मेरोह जिदंगी रोह फुल
देश रोह ताँई दिसुह
किजुबोलता हाँऊ बिह
तिज रोह माटिये फिरिह सुह
आग, पानिह, सोरोग आई बागुर
मुकसिह कोठाह साह
जोरमी ,खेलीह पालाई बोडोह
हाँऊ बिह कुज्‍जी रोह फुल रोह गान
किह बिह किमोत गास काम नाई
देश रोह काम आछसुह
कताई बिह दुख नाई
माटिह हिमाचल रोह 
माटिह हिमाचल रोह आएकेह शारेह 
भारत तोह मांनुषा लाह वाल ओबोल लागदोह साह 
जरको बिलेह दियुह सुनोह रोह थालिह जेनोह
चीड रोह पाथराङ कैह किरण होर रोह जालिह साह
झिलमिलाएन पोह किरण मोन लाह ओबोल लागदोह साह
लोडेह लोडेह पंछी दोथिह बोगान रोह नाओ
उशटोह निशटोह ढलान गास देओ होर रोह देश
देओ होर रोह रीती आमोर लाह वाल ओबोल
डोखरे कनक रोह बेलिह होर रोह सुनोह 
बांडोह डोकरोह हिमाचल केह किदेह बिह नुदोह
आमोर रोह सेओ रोह फोसोल वाल शारेह
एह आमोर रोह देश केह कुनेह बिह आनपढ नुदेह
कुन साह प्रगती जिह ईनचे निफरिह साह
फोल संतोष रोह मिठोह साह जीत आमोर रोह
दे देश कैह सोलोक बिजली साह गलिह गलिह केह
घोरेह घोरेह पानिह साह टेंकहोर केह जोडाइ नालोह
भारत उदय रोह साह ओबोल
सादाङ सादाङ मांनुषा साह मोन करह कपट नाई
बोदला मागनोह रोह मोन कासेह रोह नाई
सुख शांतिए थाकनोह रोह रिती आमोर रोह
मेहमान कादुह आमोर रोह आछिह ताह साओ
चिलड़, पटवांडे गीयु ताह खाई देह साओ
अतिथि देवो भव, आमोर रोह मुसुर
सुलगदोह आंगार
दुख रह फिरोह नासूर हाय
एकदमे बाजिह नाठोह
मालाह लागेन मेरोह एह
आन्‍न पानिह छारावी
जुटिहदेह तुह आछदोहसेह किजु
कोयोए धाकरह किजु खाएन सेह 
यतीम होर रोह गान होई छेल्‍डु पेरह लाह तुह
भोखे किजु मारेन सेह?
दुखी मोन आखिह रोह बाधँ बानेन
रुई रुईदेह पानिह खतम फिरिह 
दुख रोह फिरिह नासूर हाय
एकदमे फुटीह  
खुशिये झुमेनमाईयेन बगीचडी
सुकेन सुके पोह सकोस
घोर लाह बोरबाद टानिह देह
ईट ईट बिह बिकोह साह
दुखे परेशान फिरिह देह
मोन लाह मेईये फिकाई बेजिह
दुख रोह फिरिह नासूर मोन
एकदमे फुटिह नाठोह
मेरोह हिमाचल
मेरोह हिमाचल साह वाले शारेह
सोह मालाह वालेह ओबोल लागदोह साह 
मोन रोह टुकडा आई आखिह रोह तारा साह
मालाह वाल ओबोल लागदोह साह  हिमाचल
आटल हिमालय पहरा देदोह
दुशमोन एनोर काह डोरेन थाकदोह साह
चाँदी रोह ताज वाल शारेह लागदोह साह
बातेह सोरोग सिह बाताईदोह साह
कुदरत देखादोह साह नया नजारा
मेरोह हिमाचल साह वालेह शारेह
चील कैल दयार ख़ज़ाना बोरादेह
फोल साह पसंद बायह देश रेह मांनुषा टानदेह साह
वीर बहादूर मांनुषा बोसतेह साह
दुख सुख केह हासेन थाकदेह साह 
मेनोत टानेस्‍या पेरेह साह सेएबे
मेरोह हिमाचल वालेह न्‍यारा
सतलुज व्‍यास रावी साह बोयादोह 
चोखोह होई दोरती होजिये शारेह लागदोह साह
ईनचे डैम जुराई साह
बिजलीए होजलाह चोमकाई
लाटू साह हाडदेह धारा धारा
मेरोग हिमाचल साह वालेह ओबोल
ऋषिहोर रोह दोरती देओ होर रोह वास
सैलानी रिटायेन दूर आई नेराङ
मस्‍तीस्‍या साह नाचनोह सिह लयानो
बढिया खानोह पिनोह आई साह बेजनोह
सुनोह रोहफुल रोह जेनोह नजाराह 
नेरोह हिमाचल साह वाले ओबोल
मुलुक दयार काह पिछुह देखिह आमोरिये होई मुखाङ
डोबाह होर केह सभालाई जागीह बाकिह मुखाङ
मुलुक बोराष काह पिछुह मुश्‍किले छेकियोह होई सोफोर
हाथहोर केह कादुए बिह नाछिह मुखाङ
आँगन खोलिह घोरह सजायाई साह ड्रॉईंग रूम
चेंमाई साह आल्‍पनहोर जेनोह मो केह साह मुखाङ
झाँझर पाजेब चूडियाँ साह नोईयोह गेतह लायेन साह
आखिह केह सुरेन साह मुखाङ
बाबा प्‍यासा बोलेन ठुरेह बगैर कोस बोराई देह
हाँसिह देह गोलोह कैह नेभेजेह दुनियाह रोह मुखाङ लाह
अजंता, अलोरा, कांगड़ा आमोर काछेह देखिह
देखिह आमोर रोह मोन केह होईए सेएब मुखाङ
दयारो बेजिह देह सियुने केह निज खोतोम फिरेन साह 
नाचतेह नाचादे साह होई हसीन मुखाङ
जलन-दोष बेजनोह नोशोङमाईनो सेएब खोतोम फिरिह साह
आखिह रोह माजार केह आछीह साह मुखाङ
हाँऊ मेरोह मोरिह सुह सेएब तुहे तुह फिरिह
होसोए प्रभु काछेह पोछादोह साह होई मुखाङ    
ताकाओ आई झरोखा कैह नासिह देह हाथ बेजोह
तोमोर लाह पोरेस होईये मुखाङ
मांनुष साह धोकनी एखोई होई मुरत रोह बगेर
प्राणहोर सिह नासाह होइ आमर साह मुखाङ
चेतारह रोह मोसारोह आओ सजनी
चेतारह रोह मोसारोह आओ सेसोह रोह फुल फुलियोह
जेत्रेह सेएब ठायह फुल फुलिह तिह किजुह आमोर लाह बिसरुई
हरा भरा होई शारेह दोरती सजयाई बिन्‍दीया पिलोह पाई देह
रोसुई साह जुन साजन ताउका बोनीठोनी देह तुह तेनोर लाह मोनाओ 
कयारोह कैह शाचेन साह नागेस पानिह  नाल गारह बोदुई
चेतारह रोह मोसारोह आओ सेसोह रोह फुल फुलियोह
तोमासो जागिह आई ढोल बाजायेन घोरेह घोरेह खुशी मोनादेह साह
शारेह फिरिह साह आँगनकुदरत आफुए रुप सजायाएन साह
होई बधंन सेएब चुप चापे होई खोलुई बिह
चेतारह रोह मोसारोह आओ सेसोह रोह फुल फुलियोह
चेतारह मोसारोह सिह कोठाह चेते नाचेन लायेन आछिह साह
बैठिमे लाह मोन वाल चायेन साह प्रेमी मोन सोठाई साह
आई आमोर लाह नतडपाये सजनी तेरोह रुह लाह चायेन सिह
चेतारह रोह मोसारोह आओ सेसोह रोह फुल फुलियोह
चैत चेतावी दियेन आछदोह साह स्मृतिहोरी वाल जगायाई साह
मोन कैह खलबली फिरेन साह  मोन केह बितेह पानीह केह आग बेजिह साह
घोनोह आन्‍यारोह वेग साह आमोर गास सोई सेएब आछेन साह
चेतारह रोह मोसारोह आओ सेसोह रोह फुल फुलियोह
ढालहोरिह नालहोरिह गारहोरिह बेदाने सेएब एनोरिह बेठिहदेह साह
तेह किजु नुफुलियेन बेदान रोह मोन केह आमोर रोह फुलियेन
बेठिनोह रोह फायदा नाई बेठुईदेह आगोर खोलसाई ताह
चेतारह रोह मोसारोह आओ सेसोह रोह फुल फुलियोह
मालाह लागदोह साह वाल शारेह
मालाह लागदोह साह वाल शारेह छैल मुई तू धौलाधारे
पर मोन वाल दुखेन साह मेरोह यार रोह
नुछुगिह देह तेरोह रुह किजु हाँऊ गारेन सुह
यार मेरोह होजरोह कोरचाते ताना मालाह माराएन साह
ढाँप-ढाँप रसे बोरुई साह गोएन ऊटोह उटोह
बोला रोह रुह आजिबे साह तेरोह सोसांर केह 
आन्‍यारोह बादल रोह माजार कैह तुह लागेन सेह काली माँ
हियु केह बुदिह देह किह आजूबा करतार रोह
बोलदो पीयूष याह साह साक्षात् सरस्वती
याह ताह साह सोच्‍को बोरगोत एकह ओकार रोह
भाषा देह आँखिह देह तुह होजलाह बिह धौलाधारे
दोकेग ओकोलखुजियेस मेरोह यार रोह 
केत्रेह खुलियेस राट
पर्वत-श्रृंखला रोह सिराना गिनुईदेह
सुतिह साह जेत्रेह आन्‍यारो राट
मोन केह आछदोह साह एकह पोरदा
बाजिह नासतोह साह जिदंगी रोह बधंन
तेह बेजदिह साह आरामेह लाह मेरोह लेखनी
मिठोह बासस्‍या बसती फुलहोर लाह
झुलाह रोह मोजा टानेन बहार होर लाह
रित निला सोरोग केह चोमकेन तारोह
कुनताह आफकाछे आरादोह साह मालाह ईशाराए
मोन केह हिसाबे नुदोह मुलुक ईच्‍छा जुराईदेह 
दुर सेग भोरादेह साह सुनचियुन ईच्‍छा लाह देवदूत 
रोलादेह साह मेरोह आंनत विस्‍तार
डुगोह उतर जागालियेन फिदरा बिलेह आई लोरिह देह साह मोती
तेबिह कादुए दुर काह सादेह साह लालच देकेन पोह 
जानिह केत्रेह खुलियेस राट
डोरेन मोरेन जागाजियेन मेरोह ईच्‍छा 
रांग बेजती साह दोथिह रोह नक्‍शा
मुलुक जोर बेजिह देह बिह नोपोरदोह साह रेखाहोरिह
सोरोग काह दोरती सेग ओटकी साह सेएब कुछ
किजु सोरायाएन सेएबे मांनुषा 
दोरती रोह होई रंग रुप
मुलुक जरुरत साह दवाई रोह
सेएबे लाह जिऊमे लाह
प्रेम रोह बाग केह सेएबे लाह पोरेस सुविधा
सिऊने साह जिगंगी जिनोह रोह बंसत रोह
होई जानिह देह बिह सेएब युग रोह कृष्ण लाह
आसायानो फिरोह मौत रोह तीर
नाजानदे आयरटानदोस्‍या रोह हाथ कैह
जेत्रेह नीज टोखादोह साह प्‍यासोह लाह
कुलबुलामे लागदोह साह दुख रोह बजार
शिरहोर कैह दौडाएन बैचेन पोलाच
लोरिहदोह साह नोईयोह दोथिह रोह पँयासो
बागुर रोह एकह बोदिह लानह
डोंक नाल रोह परीक्षण टानदोह
बुडेह ओकोस्‍या रोह गा खेलदोह साह नियति खेल
सारोह दयार शादुई देह स्‍या लाह
प्‍याँसो रोह आस देदोह साह नीज
साराटया घोलदोह साह आफरह पोलाच
जिजकाह शारेह लागदोह साह मिठोह बासस्‍या क्‍यारिहोरिह
आफरोह खून-पसीना देईदेह 
सोदाह रोह सूख लोरिहदेह साह फुल होर रोह रंगत
तेनोर रोह ताँई राजदोह साह सिटटो रोह आन्‍न
जिजकाह प्रापोत फिरदोह साह नोईयोह जिदंगी
जुन नोडोरदेह साह बोडोह आफोत काह
मुसिबोत सिह लोसुई लोसुई जुनिये जिंदगी बेजिह साह
मानवताए जासरोह दोरोम थाखिह
सर्वस्व समर्पित टानिह बिह
जुन मानायदेह आई टानदेह साह सेएब रोह भला
आफरोह सुख चैन सोठाई देह
केत्रेह चिताएस सुतुन राट
बाजिह देह परासाईएस सिऊने रोह महल
नाच साह नोईयोह फुल रोह पाथराञ होरिह
चोरखी होरिह लयासा आजादी रोह गेतह 
मिटिह नाशेस झोपडी आई महल रोह भेद
नोईयोह उपवन हुगोह नोइयोह नीड हुगोह
तैह बोयाएस बयार बदलाव रोह
टीस कलेजा रोह
तोमोरी सेएब मानुषा
मांनुष रोह ओबोल जात
लोरीयेन थाकिह एकह आएक कैह
रंग, धर्म, जाति आई भाषा भेद
सोदाए सेएब धर्म होरिये सिखाई साह
शांति रोह पाठ तामोर लाह 
थाकेओ आपोस कैह गालसावीदेह
सोमजिओ बाठिओ एकह आएक रोह दुख सुख
बैसिह नोबोलिह पर तामोरिह सेएबे
शांतिए एकह आएक सिह
शायद भविष्य केह बिह बेसिह नोबोलिह
मोतलोबी दुनिया रोह चक्‍कर कैह
तामोरिये डुगोह चित
कादुए सुनचिमे बिह नुसुनची
कादुह केओ आई किजु फिरदोह साह दुख
सोठाई देह तामोरिह शुपटी शुपटी
सुतेह साह कियाह बेदान आई दुख
थाकिह नोबोलेह साह जुन एकह साथ
मांनुष रोह दुख काह साह किह संबध
कोठाह दुख रोह
आऊखा काए आछेन होई शंका
आज बीह यक्ष-प्रश्न फिरेन साह सोह खडी
किह ओबोल बातेह, ओबोल मांनुष
बानोह जेनोह हितैषी प्रफुल्लित टानदोह साह मोन
बिसरिदेह साह तामोरिह सोह दयारोह लाह
सोसोह रोह सेएब दुख तकलीफ आई आखाह लाह 
मोन लाह देहरी गास नुआ उकरती
खुँडिह रोह पोलाच बिवाई
कुन रोलयादोह साह ओदाह लोसिनोह लाह 
जोलदोह साह आग दुनिया रोह कोना
डेसमाईयेन थाकदोह साह जुन सोदाह छलती
सिनोह गोबार काह निकिलदोह कोडुओ धुह जेनोह
त्रोन बातेह बोलिह नाठेह आगुई रोह मांनुषा
जर, जोरू, जमीन लोडाई रोह कोरचात थाकदोह साह
लोसियेन थाकिह साह खास भाई
माटिह सिह मिसाईयेन देखोह खादोह पिदोह घोरह
तोमोरिह बिह सुनोह मौत रोह बयापारी होरिह 
दोरती नाह कादुह कास रोह थियोह नाह थाकेस
लाखो आए आफरोह सिक्‍का चालाई देह ठुरेह
दोथिह बयाल बाजायेन थाकिह जासरोह तुती
ईनचे कालेह तोमोर रोह निशाना बिह लोरुईदेह नोपराह
मिटिह नासेस शारेह जुराऊन जागाह
बोडोह नाओ बिसरिह सोह 
बागुर कैह एखोह कलेजा रोह टिश बोचेस
चार दयार रोह जिदंगी तेरोह
किजु तुह भरमायेन सेह
लोभ लालचे भोरुई दुनिया केह 
किजु लालच टानेन सेह
तेरोह नाई होई जिंदगी मानुष
नाह देश नाह घोर
तेरोह नाह दोन दौलोत  
नाह ताऊ गास सेलाओ
बोलह तुह किजु भरमायेन
बोगोन रोह होई माया रे
काँडोह ऱोह ऊशटो तिनरोह
नाल गार रोह डुगोह रे
सोमोन्‍द्राङ रोह बोडोह तिन रोह
सृष्टि तिनिये रचायाई साह
डाल डात जांगाल कैह 
नारायणे समायाई साह
पंचभूत होरिये मांनुष
तेरोह जिंदगी घैराई रे
नाजाने कादुह आछेस
माकाल रोह फेरा रे
थाकेस सेएब ईनचे
साथ किछेह बिह नाछाह रे
अजी ये किजु चाफरादोह सेह
मोन लाह किजु दुखादोह सेह 
हाँसिह देह मिलायाओ नोजोर
नजर लाह जुकाएन सेह किजु
मुँह लाह निहाराम ताह देह
घूघट किजु लाईयेन सेह
पोईले खलदेह थियेह साथ
आज किजु लाजाईये सेह
मिठौह किह किह बातेह बाताओ
ओठ लाह किजु टेमायेन सेह
मोन लाह ओबोल लागदोह साह जिह आग 
तिज लाह किजु हिसायेन सेह
मांनुषा मोनासा खुशी होरिह
रोसुईदेह किजु नासेन सेह
शादुई शादुई साह जिदंगी
होतेग किजु नाचेन सेह
चोर होरिह याह डेलहोरिह
उडाई उडाई देह किजु नाशेन सोह
आमोरिह साह सादाङ बेदान टानदेह
आमोर लाह किजु ठोगायेन सेह?
एनोरिह छैल शारेह होरियेह बिन मौत मारिह
आमोरिह नुआ नुआ बोलेन मांनुषा सेएबे
जेत्रेह ग्रोनोह लागदो साह तेत्रेह दियुस आरदोह साह
बयालथान दियुसे आछदोह नजर नजर लाह साह तारोह
चितादीसेह प्‍यासो होरिह रिटाईसा सेएब ठायह
एह तेबिह जान दिसाह डोईनोह रोह मागसाह नजारा 
जुन एनोर लाह चादेह साह चेन आफरोह गवाँदे साह
बान्‍मानत रुस्‍या बिमारी लागीह देह हाय हाय बोलदेह बिचारे
हाँसीदेह एनोरीह हाँसादेह कादुह जान लाह चाफरादेह
सोमोज नाछाह नखरे एनोर रोह न्‍यारा
केयोह पुरुह टानेस मुराद प्रीतम होई गरीब
होई ताह दोरती रेह देओ सुनोह रोह मागदेह नजारा 
मोन केह आसाई थाकोह
आखाह मोन रोह बेजिह थाकोह
कादुह आछेस मौत किह पोताह
बैठिमे लाह हाथ बोढाई जागोह
आगोर जियुमे हुताह ओबोले
आफुए बोचाई जागोह
जिह मरज रोह वैद कुनेह बिह नाई
तिज लाह चोरिह देह जागोह
आकड जमाना रोह छुडाई देह आफरोह
बेदान रोह बंसी बाजाई जागोह
फुल चुथराईये बोरेह काह मागारेह
गमलाह कैह नासिह देह जागह
राट आन्‍यारोह कैह रुह किजु नाचाऊ
आँखिह रोह दियोह जालाई जागोह
देखती नेदेखिह पिछुह बिह
नोजोर लाह चोरीह जागोह
फोटोह कोलाङ आछदोस्‍या लाह
टुकचो केह प्रीतम चिमराई जागोह
पंछी आखाह रोह
किजु बोलेस पंछी
तुह आछिह बेसिह
मेरोह डोखरोह रोह कन्‍नारे
ईनचे ताह मालाहनाजह रोह
एकह दाना बिह किन पोरेस
डोखरे लाह रुनोह ताह
कादुए छेकुई साह
छेल्‍डी रोह जानेक टानिह बिह
मुलुक दयार फिरेन साह
छेल्‍डु मेरोह शिमले साह
बोडोह ओफसोर
तिनिये आछिह इनचेह डोखरोह कैह
माटिह किजुह पोकेस?
छेल्‍डु बिचारा लाह ताह
सरकारी काम थियोह
तिन लाह देश केह आछमे लाह
टाईमे नोपोरदोह साह
लारीह सुकुमारी
शुकलो लोडोह लोडोह हाथ सेह
तेस रोह ताह ईनचे आछिह देह
मोन  बिह नालागदोह साह
मालाह ताह माटिह रोह
बास बिह मारेह लागदोह साह
किह हालोत केह शिमले हाँऊ
नासिह देह बोसुह
मेरोह डेह जेनोह
होई दोरती बिह सुखिह साह
काम खोटिह नोबोलेन
कास लाह नासिह देह बोलुह?
मेईयेह ताह बोइ थियोह
मेईये बोईय थियोह
गलमोहर, पीपल 
पलाश, चंदन 
तेईयेह जानिह किह टाईम कैह
मेरोह मोन रोह
दोरती सीचाई
केयोह राजिह आओह
बबूल रोह जांगाल
आछोह फिरिह
एकदोंक बेसिह देह सुनचीयुगे
एह होई 
जांगाल काह बायह
केयोह निकीलनो
आगोर किह
होयोह निफिरदोह हुगोआ
तेह फिरिह
आछोह नासुगे
होईये जांगाल
तेह फिरिह एकह बेरेह
गुलाब बोनोस्‍या
किजु बोलताह होई माटिह
बोनोस्‍या साह
गेत
सोह आछिह नोबली हाँऊ नासिह नोबलिह
नोईयोह एकह दुनिया बोसाई नोबलीह देह
मानुषा साओ महल लाह सोजाई ताह जागदेह साह
हाँऊ लोडोह जेनोह मोन लाह सजायाई नोबली
जादुह मेइयेह सुनीह साह दुख रोह गेतह
गेतह तिकाह ओरिक हाँऊ लाई नोबली
पोलाच देमेह बिह तैयार थियोह हाँऊ खोरोह
पर एकह फुल बिह बेजिह नोलिह
आँन्‍यारोह कैह दियोह जालाई देह बेसिह थियोह 
पर दियुसेह बिह बेजिह नोबोलीह
बेदान मेरोह मोन रोह सोमोन्‍द्राङ फिरिह
तैह ताह बेदान हास काह बिह नोपरिह 
कुन आज मालाह बोलिह ताह साओ
जिह बिगडी साह बातेह जुराई ताह साओ
आमोरी जोलेन चिताएन बिह हियुह काह सेलोह
कुन जोलदोह केह तेल बेजिह ताह साओ
आमोरिह पंछिह होर रोह बोह बोली सोमोजदेह 
आमोर काह किह बातेह चोरिह ताह साओ   
आमोर रोह ताह मिस्‍ती बिह मोती फिरदोह साह
कादुह सीपिहोर लाह पाई ताह साओ
जेतेग हिम्‍मोते आमोरीह ईनचे जिदेह साह
कुन जिंदगी ईनचे बेजिह ताह साओ
आमोरी ताह आफरोह पोलाच बिह जुटादेह
कुन पेटबोरिह पानिह ताह जुटाई ताह साओ
नजर काह
नजर काह मालाह बिसरीसेह
मोन काह बिसरीनोह मुशकिल फिरेस
बाँटमे चाताह आगोर दुख मोन रोह
बाँटिह नोबोलेह बाँटमे बिह नाबाँटसेह
आछताह कोलाङ आगोर मेरोह ताऊलाह जिह
तैह बेचेन फिरसेह मोन जागनोह फिरेस
आँखिह केह ताकेस दुख रोह आँन्यारो
चोरुई चोरुई देह नजर बोचाई देह रुनोह फिरेस
पुछताह आगोर कुन किजु रुएन कोन
बोलमे ताह चासेह बोलिह नोबोलेह
कोलाङ रोह मेरोह एकह छाप चोलेन थाकेस
मिठौह आग जोलेन थाकेस मोन केह
सुख रोह नीज  सुतीह बिह नोबोलसेह
कोलाङ रोह नावडुबेन नासेन
बाऊलीयुन आग बाऊलीयेने नासेस
हिसाई नोबलसेह हिसामे चाताह बिह
कादुह कादुह बोध फिरेस ताऊलाह बिह
पर हाँऊ लोरुई बिह नोपरसुह
गुटिह बेजेस ताऊलाह तेरोह बेवफाईहोरिह
गवायाऊन वक्‍त फिरिह केत्रेह आछदोह
मोन बानिह देह आई मेसेह कादेह
बिसरीमे चाताह बिसरुई बिह नोबोलेह
गेत
कुन लहर होर लाह गोनायेन थाकेस
धार होर लाह नापयाएन थाकेस
आफरोह चाल केह बोढियेब थाकोह
कुन दुनिया रोह सुनदोह
होई उनिया रोह चाले हाँडनो
पूँट पोलाच रोह कानालडु थाकनो
कुढ कुढ कुन जिएस
कुन लेहर होर लाह नापयाएन थाकेस
मजहब आई ईमान फिरिह साह
किजु सेएबे मांनुषा फिरिह
फुटुदोह मोन ककुन चमाएन थाकेस
कुन लहर होर लाह नापायेन थाकेस? 
भाखडा निशानी
सुणो मांनुषा सुणो
आमोर रोह बिह कोथाह 
मोन आमोर रोह रुताह बिह
आँखिह काह मिस्‍ती निकला
साडू रोह मोईदान सोठाई
नलवाडी बिह नासिह
रगनाथ मेरोह डुबीह
पूजा बिह सोठाई
एह किन रौनक होरिह 
गोहर रोह बजार कैह
थेडुए रोह कुशती होर केह 
एह किन नजारा?
नालेया रोह सरोवर गास
केयोह नासुगे दोईमे लाह
चुन्‍नू रोह डोखरे
आडू बिह नाखाईया
मुरली मनोहर कैह एह
कुनेह बिह नेतेराईदोह साह
देनिह पेरह लाह पामेह लाह
कुने बारिह नासादोह
पंजरुखी बावरी रोह
सैलोह पानिह किन 
सेलाओ ओठ गास जागेह
किन साह सोह पुरानोह
थाकिह थाकिह देह एह मालाह
दयारोह कोलाङ आछेन साह
आमलोह मिठोह बातेह
कोलाङ मालाह आछेन साह 
देश रोह ताँई देई जिह 
कोलाङ थाकेस सोह कुरबानी
आमोर रोह बलिदान रोह
एखोह भाखडा निशानी
रूप शर्मा बेकुसुर
सेएबे चलदी रोह यार मांनुषा
मुलुक नाठोह एखोह गाटोह बोचिह
तिज लाह सभालयाओ मांनुषा
पल पल जिह ठुरेन साह
तिज लाह संभालायो मांनुषा
मस्‍ती मुलुक टानिह
तेईये जिदंगी बोर 
तिज रोह मौजे केह मस्‍त फिरिह देह
फिरह भव सागर काह पार फिरेह मांनुष
नाह महल तेरोह नाह कोठिह होरी तेरोह
दौलत नाह शोहरत काम आछेस 
एह तुह नसभंलाई ताह
फोसेस माजार मझधार मांनुषा
सोह परमात्‍मा रोह बगेर कुनेह
तेरोह सहारा नाई
जासलाह आफरोह सोमोजदो साह
सोह सेएब चलती रोह यार मांनुषा
जुनिये परम तत्‍व पाईसाह
सोह तिज केह विलिन फिरिह साह
बोलेन बेकुसुर तुह नेबेरीए
ईमरी काए तेयार फिरोह मांनुषा
नफरत रोह आँधिह होरिह
सूरज एकह चाँद एकह
होई भू-खड बिह एकह
तेह कुनिये जुराई 
किजु जुराई
दोरोम मुलुक
कुनिये चालाई होई नफरत रोह आँधिह होरिह 
कुइये फैलाई जिद आई दोष
उत्कृष्ट 
कोङकोने जिह आफरोह बेगाना
दोरोम -संप्रदाय
सेठ गरीब राजा आई रकं
जरको या रेतको रोह
भेद लाह नाताह जानदेह नाह रोईदेह
तेह बिह सेएब लाह
एकह रुस्‍या खादीह साह
तेहबिह मांनुष जुन सेएब कुछ जानदोह साह
रोईदोह साह
दुशमोन लाह ताह मोरने बेजह
आफरोह मोतोलोब रोह ताँई
कोनेस लाह खादोह साह
तेह बिह आफलाह
सेएब काह बोडोह मानादोह साह
गेतह
सुखसांय आराईदेह साओ
मरीज होर लाह आफुह बिह आछिह साए
सोह ठुरेन बिह आछेस नाजानु किजुह
होइ हालोत तिन लाह सुनाई देह साओ
साँप हपर लाह बिन बाजाई देह गारोह
डाबार केह हाथ बेजिह देह मासाए
मोन रोह लगी बिह किह थाकदोह साह
कास सिह मोन बेजिह देह साओ
मेरे सामने तो लाकर देखना 
भोखे रोह देश कैह तोमाशो निफराह
बांदार लाह केतेग नाचाई देह साए
पवन ख्‍याल टानेह किह फुटिह बिह सोकेसँ
गुब्‍बारा लाह बोदिह फुकरी मासायेह
झरोखा कैह सोह आमोर लाह होयोह नासिह देह सभांलादेह
मांनुषा रोह सोमने बेठीहताह तैह सामेह नासादेह साह
नाटके दिमांङे बेदान रोह रचता तामोर सिह कोठाह
ऐखले केह बेसिह देह आखाह लाह ताह कोटदेह
बोलदी आफरोह आखाह लाह कादुह आमोर केह 
मिसपुह काह तेरोह काडोँह गारदेह 
सौन्दर्य रोह पजारोह आमोरी हसिन होर काह दुर थाकदेह सिह
नाग होर लाह पुजदेह सिह साँप होर लाह नापालादेह सिह
नजर काह नजर निलदीह सेह होश सोह नासिह
नोपरोह होत्रोह बोकोत मोन लाह सभांलाह मेह लाह
नोबोलदेह कासेह लाह पवन होयोह सुनचिहदेह
काँच रोह घोरस्या पाथार निरिङादेह साह 
बातरह सोच्‍चको बोलदोह बिह आदम साह डोरेन
चुटकाङ थाकिह देह आफलाए नुकसान टानेन साह
जओ लाह कादुह होत्रोह तकलीफ ताह निथियोह
मरहम हकीम रोह साह आखाह जेतेग टानेन साह
दरिया रोह घोम जेनोह साह दौर आजकसलिह रोह
डूबदोह साह जियुदो साह मोरुदोह तैराएन साह
चेमाओ स्‍याईए याह पोलाए किजु
होयोह साह कागली होई सेएब छर टानेन
मारेन साह एकह आई रुमेह रोह ताँई
ईमरी ताह हाँऊ सुह एक एह लोसेन सुह
बेजेन साह  बायह काह चोर सेंध घोरेह लाह
बैसिह देह तुह बितेह काह दरार बोराएन सेह
लौटसेह आऊखा मुकसेह पवन एकह दयार तुह साएह
पाखुर लोडोह आई ऊडान बोडोह बोराएन सेह
मांनुष रोह रुह केह राकास
लोडिह बेरेह सुनिह थियोह
मुलुक सोह देन लाह खाई
राकास रोह कोथाह होरिह
जिजलाह सुनदेह सिह
हाँऊ सोदाह ख्‍याल होर रोह सोमोनद्राङ केह
खोयेनमाईदोह सुह
आई तेह डोरदोह थियोह
आई हैरानी कैह सुनचिह दोह थियोह 
सोह काल्‍पनीक रुह लाह
बोडोह बोडोह दाँत
लाबोह लाबोह नोश
आई ताह बान्‍मानत किह किह
तेबिह एह बोकोत बितिस साह
सोह डोर डोर नाथाकिह साह
किजुबोलताह सोह काल्‍पनीक कोथाह होर काह
डोर खोतोम फिरिह साह
आई सोह राकासा एह मांनुष रोह
मुखोटा बेजिह साह
तेह ताह तामोरिह टानदे सिह इंतजार
बोडोए शोके एह रासावी देह
लांबो लांबो लागुन लाईन कैह
किन बाजार होर केह ताह किन गलिहहोर केह
हाथ होर केह फुल गीनुइ देह
खाली बोतल केन आई डोबाह गिनुईदेह 
आमोरी तोमोरी सेएबे सादेस्‍या
सोह मांनुष रोह रुह कैह राकास रोह
मेरोह फैसला
तिनरोह आंगठी ऊजुई
तिज गाश
आई तिज रोह
तिज गास!! 
हाँऊ
सोह ऊजयुन आंगठी होर
रोह आड कैह
आफलाह आफुह चोरिहदेह
चोरेन सोह बोडोह चलाकीये
हुशार फिरिह देह!! 
तेन दुई प्रतिद्वंद्वी
एकह आएक रोह बगेर
बितेह बितेह
आफरोह बितरीह रोह मोन रोह द्वंद्व
कैह फोसिह देह भिड फिरिह! 
हाँऊ तेनदुई रोह आपोस रोह भ्रम लाह
कमीशन काटामे लागीह
ठाटेह टानमे लागिह
आई तिन रोह कमजोरी लाह
सेएब बिलेह काह फायदा टानमे लागोस
तेनदुई
तुह तुह मै मै बोलियेन
मेरोह फैसलाह आफरोह मोतोलोब हुताह
तेनदुई लाह लोसीमे बेजेस
एखोह लोसीनोए बेजिह दुइये लाह
नाठेह आफुए तोमाशो दुइये
आई सेएब रोह नोजोर शाएन थियोह
फिदरा बिले काह तेनोर गास
हाँऊ मूक तमाशबीन रोह गान
आँखिह बुदिह देह शाएन थाकिह 
एखोह शाएने थाकिह सेएब लाह
नोईयो जमाना 
सतयुग बीतोह त्रेता बीतोह
नोईयोह जमाना आछिह साह
त्रेता बीतोह द्वापर आओ
कलियुगे फेरा पाई साह
घौरेह घोरेह एह कलियुग रोह पहरा
घोरेह घोरेह गिदरी रोह बोली
घोरेह घोरेह एह लोसीनो पाखरीनो
घोरेह घोरेह बदमाश होर रोह टोलाङ
घोरेह घोरेह राक रपह ठेका
घोरेह घोरेह नक्‍शा रपह हार
घोरेह घोरेह हो हो हा हा
आलको कोन्या आलको यार 
घोरेह घोरेह एह हेरा फेरी
घोरेह घोरेह नशा रोह गेत
घोरेह घोरेह एह चोर बजारी
घोरेह घोरेह एह आलको बेदान
वेद रोह मंत्र बिसरुई साह
फिलम रोह युग आछिह साह
सतयुग बितिह त्रेता बितिह 
कलयुगे फेरापाई साह
एह हाँउ आखिर बातेह बोलसुह
लांबोह कोथाह नुजुराऊ
रुएन साह भारत माता
साबरमती रोह रुएन पानीह
कादुए सुखी नाथाको तोमोरी
आपोस केह आगोर तोमोरी लोसीह ताह
बडेह बोडेह रोह राज खोतोम फिरिह
सजायाऊ  ताज खोतोम फिरिह
गेत
लीजे तेह फिरिह सोलोक साफ फिरिह
सेएब गोलती साह तेनोर रोह माफ फिरिह
किह फिरिह झोपडी रोह कासला बोलनो
जिह हबेली रोह तोलह दफन फिरिह
जिह निकिलदोह मेहदी गारेन सेग कादुह
एकह गोली पलक केह तिज लाह धोई
कुन जानेस किजु रुदीह साह सोह लाडली
लापोता साह बुआ किह माँ सोह नासिह साह
बेगुनाह बेजुबां किह बोलनोस्या एह 
केत्रेह दोथिह तिन रोह कादुह साह बयाल फिरिह
आखाह तेसरोह कुन जानेस कियाह
राटया रुएन रुएन पोह सुतनो
राम मैली साह गंगा होई आमोर रोह ताँई
पापिहोर रोह पाप सोह लाख धोई
टेमावी थाकीह सेएबटोखयानो बेशक
तडपेन आई कुरलादोह बयाल
पोलाच रोह गंगा यमुना कैह थियोह
नग्‍न एकह नहलाई बयाल
जेएओ एकह खीलौना देई देह
नाटोह सोह बेहलाई बयाल
सेएब आँकुर साह सहमा सहमा जेनोह
जेत्रेह देखिह कुम्‍हाली बयाल
साओ तिज लाह निसहाय केतेग
द्रवित फिरिह पथराई शाम
होईए साह तेनोर रोह किसमोत केह
नेचेमाई देह मोन लाह ओबोल लागदोह ब्‍याल
चूसी चूसीदेह पोलाच आमोर रोह
तेनोर साह ओबोल ब्‍याल
गेत
मेरोह मोन रोह वीणा झंकृत झंकार टानोह
पाहुने रोह आँखिह सिह किह ताह खिलवाड टान
तन्वांगी षोडशी कुज्जे रोह फुल रोह तुलयह
जोत लाह हुईये टानिह देह डालह टान 
आलापे छिग छिग आलापे छिग छिग
मुकसी बिह बेदान टान मुकसिह बिह बेदान टान
बाराह मोसारोह ताह नुफुलिदोह बुरास
चार दयार नमन तिज लाह सोदाह बहार टानोह
आछदोह साह नासतोह साह ओसटी हजार टानोह
साह समपनी संध्‍या बुढापा ताह खोतोम
तैह बिह साह जौआन तुह जुराई थाकह
हाथ रोह सिरहाना सुतमे लाह साह लारीह
नखरे हजार टानोह बहाना हजार टानोह
जुहहोर रोह आलिंगन चुंबन श्रृंग टानोह
आखिह काह डोल रिक्‍त अँसुवन भंडार टानोह
तिनचे क्षुधित टानिह बोलेस तेबिह जोआनी किजुकोन
ललित रोह जोआनी रोह माजोह तैयार टानोह
फुल तेरोह बेदान रोह
आज मेरोह मोन केह फुलियोह फुल तेरोह बेदान रोह
आज मेरोह घोरेह आछिह सवार फिरिह कहार रोह 
आँगन रोह डाल होरिह जोटाङ फुल लागिह देह
स्‍वागत लाह फुल सजाई तेरोह श्रृंगार रोह
ऊटोह फिरिह देह सलाम टानेन बोट ऊशटो धार रोह
आज मेरोह मोन कैह फुलियोह फुल तेरोह बेदान रोह
मोन मेरोह खुश साह नाल गार बेदान रोह 
आज पग आँगन केह आए दिलदार रोह
शाकरे पाथार खुश फिरेह बहार रुह रुह साइ देह
आज मेरोह घोरेह आछिह सवार फिरिह कहार केह
मेरोह ओठ टिशेह साह आविरल धार रोह
आज मेरोह मोन कैह फुलुई फुल तेरोह बेदान रोह
गेत
ब्‍याल फिरिह पिछुह आछदेह साह पंछी
कलेजा लाह चिरदेह साह पंछी
टान पुरा दाना- पानी
तैह खुलुईदेह बातादेह पंछी
आमोरी बिह दोंक पाखुर ठोगादे 
नेराङ आछता आगोर कुन पंछी
केयोह टीमचीबेजिह आमोरिये
नजर नाछेन साह एह पंछी 
फिंदरा बिलेह आयर बैसीह साह
एह गाटोए ऊडादेस साह पंछी
बेदान रोह ठकाना टान नाताह
शाओ आसते नासते पंछी
वास्‍ता लाटोह होर –सिह साह मुधदा आसल
कुन लायस गेत हुगोह किह गजल
पेंच तार होरिहकंरट सोह नासिह आखाह 
देश ईचे होतेग थियोह टेक्निकल
किह खोठेस वैद याह हुताह दँवाई होरिह 
केस एह जेत्रेह फिरिह साह सर्जिकल
जिनोह मोरनोह रोह जासका थाकिह
देखिहदेह साह ठुरदेह आमोर लाह डबल
पोल मागदेह सोह पुरानो ओबरी
तैह बेसादे आँगन कैह मारबल
बेदान रोह किह थियूरी साह किन  
तोमोरी आफुए टानेओ प्रैक्टिकल
खुलियेन खुलियेन पोह खुलिहदो साह ईज्‍जतदार रोह पोल 
आम सभा जेत्रेह सालगी टानदी शौक बोडोह दरबार होर रोह
आखह देई मेरोह आफरोस्‍याए तेह मरहमे बिह किह फिरेस
नशतर थियेह तेनोरिह एखोह जुबान रोह वार निथिये तलवार होर रोह
गरीब रोह जोरू ताह थाकदी साह सेएब रोह बोरेह
हाल किन देखिह साह सेएबेए सेठ घोर बार होर रोह
रीत थाकिह साह हर युग रोह नाओ बोडेह रोह थाकदो
जान गवायाई लोसुईदेह फोजी होरिये नाओ आछदो सरदार होर रोह
बिना रासाईदेह खाऊजुरानो बिह सेएब केत्रेह आकर्षित टानदेह साह
बेदान नुताह फिका साह सेएब किस्‍सा मौज बहार होर रोह
हरगंगे भाई हरगंगे 
हरगंगे 
आगलो एह बोलोस
पिछलोए बोलोस
बोली तोलाई
दोईयेन साह
होई हमाम केह
नास सोरोग कैह
केतेग सालगी?
सालगी! सालगी! सालगी! सालगी!
साज साह
बोलमे बातेह
खसम कुजात
प्राण निकलेन साह
सानी सूली
सादाङ शाओ
जेल कैह बितेह 
नाचेन साह
बायह बांदार
नोडोरे हाँडेन  बदमाश ईनचे साह
ओबोल ओबल लाह बिह डंडा लागोस
नाओ तेनोर रोह लागदोह दंगा
हरगंगे! भाई हरगंगे! 
नाह ताह नेईये आलको बोलिह
नाह ताह किह फुकर तोलाई साह
जिह बिह साह हाऊ देखेन सुह
तिज रोए उल्‍लेख टानेन सुह
जुन बिह साह राजा फिरदे
मांनुषा तेनोर रोह धनता टानदे
वाल देदेह साथ तेनोर रोह
होई सुनचिह देह
किह पोताह कादुह किस्‍मोत बोदलियेस
दोरती पोलठी ताह कादुह
सेएब दयार कुनेह एकह बिह नाथाकाह 
बीह आ आऊखा चंगा
आछदे चांगा नाशते चांगा
हरगंगे! भाई हरगंगे! 
आफसोर आई मातहत लाह साओ
मेरोह बातेह कागज केह चेमाओ
बाबू आई मजदूर सिपाही
सेएब लाह लागिह साह फाही फाही
ड्यूटी लागेस कूप आई खाती
जनता मोरेस आध कुन राती
हाथ जोडाई देह माथा टेकाइ
हाजिर फिरिह देह
दोआर साह तेनोर रोह
जनता रोह साह जुन आब्‍बल सेवाटानोस्‍या 
शायद किह सहारा मागिह देह
छुंग किह ऊशटो छिक्‍का
खाक खोलाई देह माहासे तुहचम
नेरोह भाईहोरिह
हाऊ टानदोह सुह छंदे छंदे
आगोर बेजता कुनिह चुगल
जुन टानदेह साह ईनचे कमाई
मालाह पंगा पोडेस
हरगंगे! भाई हरगंगे! 
कॉलेज कैह निशिखाईयो छेल्डुपेरह लाह
स्‍कूल कैह नेबजेओ तेनोर लाह
एह किन फिरेन साह पढाई
बोडोह बोडोह बातेह फिरदो
चर्चा चुगली हिसाबे नुदोह
एकह आएक रोह खुडी गिसते साह
मांनुषा साह नाशते
आराम फरमामे लाह
आफरोह आफरोह घोरेह घोरेह रोह साह
दुख सुख रुनोह
टेबल गास एमक हुगोह
बाबू जी रोह कुर्सी गास
हुगोह साथ एह कोट राँगा बिह
ताऊलाह घोरीह घोरीह किया
आँखिह पुटाई दम जागीह देह
भेसनोह बिह हुगोह
मैथ कॉमर्स साईंस करोह मास्टर 
ठोमा ठोमा भेसाई देह
घोरेह शिकाई देह ट्यूशन भाई होरिह
स्‍कूल केह आचिह देह बातेह बाताईये हुगे बडीया
हरगंगे! भाई हरगंगे! 
गेत
मेरोह कोन्‍या सेएब हाँडेन थाकोह
नोईयोह फोल फुल फोलेन थाकोह
मुलुक साँप मारिह तेह ईनचे पोछिह सिह
रेन साह तोमोर रोह नोलोलेओ
जिह जिह बिह साह बितामे लाह तरसी
नजर बोजाई देह टालेन थाकोह
आफरोह पहाडी मनु रोह काद साह
शब्‍द होर रोह बबरू तलेन थाकोह
महफिल केह शारेह फिरोह सितार होर रोह गान
जोकमोकाएन हिसेन जोलेन थाकोह
जिह बिह बोले सेएब सोचको बोलोह
छलाव होर काह होयोह छलेन माथाकेओ
होई  यज्ञ-वेला साह टानोह होम तोमोरी बिह
दुर ऊजुए एह कुढेन माथाकेओ
काओ रोह आदोत सोदाह बोलनो रोह
नोईयोह गेत गजल जुराएन थाकोह
एकह नाह एकह दयार होई ईतिहास फिरेस
पहाडी बोलमे लाह मोडोरेओ
आमपर लाह बिह चाँइ सहयोग तोमोर रोह
पहाडी बोलनो काह नोबोचेओ
एकह थीह मेरोह
जिदंगी थियोह छालनी
छाकलाईयेन एह थाकिह
एखले थियोह जिदंगी
झंझट केह नाठोह
चोटी गास बेसिह
दूर सेग साई
मोन रोह कताब केह
मुलुक बेरेह चेमाई
सितार होर काह प्रकाश
मागिह देह हाँडोह हाँऊ
तातोह दियुस केह 
कादुह सेलाव केह
हाट बजार केह
काबोह लाईन
सावन रोह जुह केह
लागताह आनूठे
टप टप बरसात
लागेने थाकिह
एकह थियह मेरोह
मायचे नासिह।
चाँदी रोह लारीह
आँखिह ऊगारुई ताह चाँदी लागीह थियोह
चाँदी रोह लारिह चाँदी एह बुदुई थियह
चाँदी रोह गोटा चाँदी रोह चुनरीहोरी
सेएब डेह केह चाँदी थियोह
देखिह देह आखिह बुदियेन थियोह
नूर होतेग जिह तेस लाह चढी थियोह
कैल चीड चनार होर रोह पाथराङ
तेस लाए टानेन थियेह पंखा
हियुह पियारी प्रकती रोह लारि
केयोह कुनिये होई सोरोग काह ऊताराई साह
मालतीए फुल होर रोह सेज बैसादी
सिऊने रोह झाँकी लाह सोच्‍को जुरादी
कादुह बोयादोह बागुर सिह कोठाह नासती
रास जेत्रेह फिरदी तेह रास फिरेने थाकदी
हिमाचल रोह प्‍यारी सुख होर रोह पिटारी
केयोह कुनिये होई सोरोग काह ऊताराई 
काश एकया मांनुषा रोह मोन साफ हुताह
मेसेह खिसोह होर केह रुपया नोबरादेह
शुकलो शारे होई पहाड होर रोह प्‍यारी
केयोह कुनिये होई सोरोग काह ऊताराई 
हिमाचल रोह दोरती होई बेदान रोह दोरती
होइ कुंजू, रांझू आई मोहना रोह धरती 
सेएब रांग होर केह आछिह देह रंगेन थाकिह
होई इक्कतीस कलिह होर बेदान रोह दोरती
पीर होर-वीर होर, फ़क़ीर होर रोह  दोरती 
सोरोग काह न्‍यारा होई दुर्गा रोह दोरती
दुशमोन विरोधी लाह किजुह राज आछेस
होई गौरी रोह धोरती बदनामी नाचाएस 
शिवजी रोह माटिह होई ओबोल आमोर रोह
केयोह कुनिये होई सोरोग काह ऊताराई
जियुने रोह मकसाद
आसेग नुसुनची किह तामोरीह होई संसार केह किजु आछिह
होई दियुस जोतह तारोह आई बोगाने किजु जुराई साह
सामेह लाह आँखिह आई सुनचिह मेह लाह बोगाने दिमाक ओकोल देई साह
तेह बिह तामोरिये नोसोजिनोह रोह मुलुक काम खोटीह साह
सोलिह तानोरिह किह होई जिदंगी बोगाने मोजाह टानमे लाह देई साह
तेह ताह तामोरिये आसेग एकह बिह ओबोल काम नोखोटिह साह
दियुसे खानोह पिनोह आई राट सुतनो लाए तामोरिये जिदंगी रोह मकसद जुराई साह
तेह कादुह तामोरिये सुनचुइए किन तेह ताह हिजलाह जिनोह रोह ओबोल मोतलोब नाजानी
आई बिह मोका साह सुनचीमे सोमजिमे लाह ताकि तामोर रोह जिनोह रोह मोतलोब फिरेस
नाताह किछेह बिह जरिया नाई  किह तामोरिह चौरासी चक्‍कर काह बोचसी
आफरोह देश
भारत देश साह तामोर रोह होइ आमोर लाह साह
जान काह प्‍यारा 
होज गास मोर मिटमे लाह तैयार सिह आमोरिह
होई साह आमोर रोह नारा
हिन्दू-मुसलमान-सिख-ईसाई, सेएब साह आपोस कैह भाई-भाई 
आमोरिह सेएब थाकसी बेदाने
आमोर रोह आपोस केह नाई किछेह बिह लडाई
तामोर रोह आगलोह होरीह शहीद फिरिहदेह पोरिह साह आजादी 
तेह ताह नाशानो लादोह साह 
आमोर काह आफरोह देश रोह बरबादी।
दोथीह दोथीह ऊजीहदेसे  सुनदेह सीह 
पंजाब कश्‍मीर कैह होतेग मोरीह 
बेहीसाब छेल्‍डु पेरह रोह सोकराङ
बोएना लाह राडोली टानिह
किजु होई आपोस केह मार काहट फिरेन हुगोह
तेह ताह होई दोरती माँ
सीपकेन सीपकेन पोह रुएन
कुन बिह दोरोम नोबोलदोह साह किह एकह आएक लाह मारोह
आफरोह देश केह मोर मिटनोह
आफरोह जिदंगी रोह ध्‍येय मानाओ
बाजार लाह खोतोम टानोह
बायह काह पयासो साह
बितेह काह रासफिरुन
बायह काह खुला साह 
बितेह काह जोलुन
आज बिह बाजार रोह 
ओबोल नाई मांनुषा
तुह रस मागीह देह फुलीदोह
आएक रोह मोन फिकादेह
बिटिया रोह जानेक केह
हारको बिह चाबदेह सोह
बायह काह ताह शुक्‍लो मुँह
बितेह काह कालेह मांनुषा
आज बिह बाजार रेह
ओबोल नाई मांनुषा
ओफसर फिरता
आएका लाह डोरादेह साह
आफरोह नुकरी बिचादेह साह
आएका रोह गवादेह साह
बोदलूई साह जमाना
तेहबिह खाक रोह नोबोदली साह मांनुषा
आज बिह बजार रेह
ओबोल नाई मांनुषा
कुर्सी गास बेसिह देह
बुजिनो बेसनोह बेजदेह साह
लारी रोह सोमने
ओरिकया लाह डोरादेह साह
राज ताज ठुरिह साह
तेह बिह बालुईदेह साह
आज बिह बजार रेह मांनुषा
ओबोल नाई मांनुषा
किजके नोओरगदे साह
गाँठुङ केह नाई हींग
झुलारे एह झुलारे माग
घोरेह नाई पीग
छप्पन बोराष पिछुह बिह
होयोए साह रौब
आज बिह बजार रेह मांनुषा
ओबोल नाई मांनुषा
सुतमे लाह नुदोह घोरह
तेह बिह आकड
जीऊनो बिह जिऊनोह जेएव नाई
तैह मेरोह मोर
जिज गास एनोरी मोरदेह साह
बजार रेह मांनुषा
आफरोह ब्लड प्रेशर काम टान
आई ओरिक्‍या रोह बोडायाओ
आफरोह देह लाहस्‍या घोरेह पोछाई
आएक रोस्‍या सेलाईह बेजिह
कुने बिह नुपुदोह
तेह बिह लागिह साह ब्याज
आज बिह बजार रोह
ओबोल नाई मांनुषा
दुनिया रोह मेनोत टानदेस्‍या
बाजार लाह मिटाई बेजह
सेएब सोंसार लाह
एक देश जुराई बेजोह
अजीत दीवान
किह खोटीह बेजह
बयाल फिरेस
दोथिह फिरेस
जिदंगी रोह पोल केह
बेरीह सिह
नाह होई मेरोह साह
नाह होइ तेरोह साह
आलकोह साह सोंसार
गाटोह दयार रोह घोरह साह
कादुह थाकदोह दियुस 
कादुह थाकदिह सेलाव
लागदो साह ब्‍याज पीज
रुदीह साह आम्‍मा
ओन्‍त रोह दयारो रोह
ध्‍यान टानोह
भेजीह साह जुनिये
तिन लाह रोईयोह
एखले तुह आछिह
साथ कुने बिह नानठाह
सालगी तुह आछिह सेह
सालगीए तुह नासेह
बोकोत तेरोह हाथहे साह
किह खोट
दीवान किछेह बिह निबीगडी साह
आई बिह सुनचीयु
स्वामी गिरिधर योगेश्वर 
ओह मेरोह चानीह 
ओह मेरोह चानीह 
तुह मालाह किन केयोह केत्रेह बैठीह सेह 
केत्रेह सेग मेरोह कलेजा लाह
होयोए छोलसेह?
होई बाबा पुछेन साह
मेरोह ताँई तुह रांझा रोह हीर सेह
पुन्‍नू रोह सस्‍सी
होई दारिका रोह चम्‍पा काह
गाटोह बिह काम नुनोह चाँनोह
बोदिये हुनोह चाँनोह दिमाङे मेरोह हमदमस
सोच्‍को मेरोह प्राण तुह
आगुई काए तेरोह ध्‍यान
तेह बिह पोताई नाई मालाह तुह कियाह केयोह सेह तुह
किन सेह किजु सेह?
होयोए तुह एह हाँऊ सुह
हाँऊ एह सुह तुह
तेह बिह केतेग सुनचिनोह रोह बातेह साह
मालाह तेरोह जानकारी नाई
तेरोह रुह रोह भान नाई
ओह मेरोह चानीह चैन मेरोह
मेरोह गुहार सुण
आगुई काह पिछुह रोह टोखानोह सुन
ओरछे एह ताह मेरोह सोमने काह
तेरोह होई लांबोह घुँघट चुगं
तेह छेकियेस कलेजा रोह
नुरिकदोह घुक्‍क धुक्‍क
ओह मेरोह चानिह आत्‍मा
तुह कियाह सेहमालाह सोमजाओ
तेबिह बोले बाबा
आफरोह जानकारी बोलह 
कविता किह चेंमाऊ
मेरोह भाई
जिह काम जेत्रेह फिरेस त्रेत्रेह फिरेस
तोमोरिह जेतेग बिह जोर बेजोह
जेएव कविता जेत्रेह चेंमाईये त्रेत्रेह चेंनाईयेस
तोमोरीह किह बिह बोलोह
किमोत बिह तिज रोह तेह लागेस
बोकोत आछेस जेत्रेह
तेह कविता एह चेंमाईमे लागेन साह 
जेत्रेह कोशपिश सुतेन साह
आई आफुए चिताएन साह
बितेह रोह अनचीन्हा मेहमान
भाई सोच्‍को कविता  तेह चेंनाईदोह साह
कास रोह बेदान रोह मोन केह
कास लाह पहला नजर केह
शादेह सिह जेत्रेह कुन
नोपोखदोह हिलोर आछदोह साह
मोन केह आखाह जेनोह लागदोह साह
किह नशा नशा जेनोह लागदोह साह
दुईये आई होई सेएब
एकह आएक लाह ओबोल लागदोह साह
याह काव्‍य फुटदो साह
तेह कास रोह दुख आकाह केह
कोगलो कचि चित रोह
तंतु जुडदो साह जेत्रेह
जेएव आदि कविए देखिह थियोह
लौकिक अनुष्टुप छंद
खैर टानुगे एह सोह सेएब बातेह बोन्‍द 
धरा रोह शारेह फिरनोह
गोएन नालाग ताह तेह डोखरोए बेकार
हरा भरा डाल पाथराङ धरा रोह शारेह
आम वट पीपल भाई होरिये काटिह बजिह
शहतूत तुनीह खैर बिह ताह जड काह निटाई बेजिह 
कुनिये ईजलाह काटनोह बेजिह मेरोह कोन्‍या
लागेन साह होयोह जेएव भूत सवार साह
बागुर केह साह धूल भाई पानिह केह साह गंदा
मिलावट रोह जोर साह केयोह काटियेह जिदंगी
हूँठ-मूठ बोट फिरेह धरा धरा खोतोम
फोल फुल तेह थाकिह मौसमी बुखार साह
बाँठुई देह पहरेदार दुराह गारदेह साह
पोताह नाई जांगा केह केत्रेह आग बेजदेह साह
सोदाह शोरगुल एकह फिरिह देह टानदेह
केयोह हिसनो भाई होरिह आज तोआर साह
ब्राघ रीक शेर जांगाल केह थाकदेह साह
सारों केंदल चकोर पंछी मोर वाल नाचदे
दोआई रोह भंडार पहाड जेत्रेह तामोरी खोतोम टानदेह
मांनुषा होरीह भाई केयोह सुदरी साह
दुनिया रोह भलाह फिरेस पेड पौधा पालाई देह
गद्दार औ गपोड़शंख देश लाह टालाई देह
निफरेओ नवीन दिसी जांगाल केह उजाड
आमोरी सीह होईये बातेह बोली गटार साह
मांनुष रोह पूजा सोच्‍को
आपोस केह निफिरदोह ओबोल दयारो दयारो जंग
मानवता रोह पूजा ताह सोच्‍को बाकिह सेएब पठंग
देश धरा केह साह न्‍यारा भाई होरिह भारत शारेह
बेजदेह संत-फ़क़ीर जिन एकता रोह नारा
भाईचारा रोह मिसाल होई सोंसार लाह देखाईयो
तेहबबिहदोरोम भाषा आलाग साह रिवाज रुह रांग
मानवता रोह पूजा ताह सोच्‍को बाकिह सेएब पठंग
डोखरेह कोमाई खोट आन्‍न दौलोत पाएन नास
मिलिजुलिह  देह लोडोह बोडोह उद्योग बिह बेजेन नास 
मेनोत रोह बैगेर खोटुन घोर बाऱ बिकनोह चानोह
केत्रेह सुतुन रोह बोलोह माटिह भोख नंग
मानवता रोह पूजा ताह सोच्‍को बाकिह सेएब पठंग
चंट चलाक होर रोह घौरेह साह गंगा बोयाएन
अंधविश्वासी नेराङ धागोह धुनायेन थाकिह
नवीन सोच्‍को रोह बयपार ताह उधार केह साह डुबदोह
ईनचे मौज मेला लुटाएन बेकार भचंग
मानवता रोह पूजा ताह सोच्‍को बाकिह सेएब पठंग
आपोस केह निफिरदोह ओबोल दयारो दयारो जंग
मानवता रोह पूजा ताह सोच्‍को बाकिह सेएब पठंग
कादुए नालाई देह यातोह गाछोह
बनेन कोट जराब
छाता नाहाडादेह बरसात केह
आग नाथापीह देह पांखा नाजलादेह
तेह बिह लायेन थाकदेह साह सोदाह
ठुरदेह साह बरसात काह पिछुह उडाई देह
उजिदो साह मुँह आँन्‍यारो हिमाद केह
राट सेग बैसिह थाकदेह साह बासालस्‍या
कादुए नाबाजिह देह साह
बुढे निफिरदे साह
मोरनोह नेदेखी
जानदेह साह दुख चोरनो सुख बाटनो परिन्‍दे
जियुदे सेएब सिह एकेह
मोरते साह एखले केह 
बंजारा जुह
बंजारा साह पहाड रोह जुह
लायादेह साह डोकं होर बोट होर लाह बंगे
हासाल बेजदेह साह
काँडोह रयाचो डोखरो खोलिह
रोह आकार रोह बंगे
बंगे जिह निशानी साह किस्‍मोत रोह 
निशानी साह सुहाग रोह 
जुह रोह होई बंगे
नाबाजाह कादुए बिह
किह मारेह काम निफिरा
कुने बिह आभागन निफिराह
कियाह  होयोह बिह फिरदो हुगोआ
कियाह  होयोह बिह फिरदो हुगोआ
जेएव सुनचवी हुएग
सेएब होयोए फिरेता
हिमाद रोह दयारोह केह
दियुस निकिलता
सेएबे गुनगुना साह
हासाल ठिक फिरेता बयाज
ऊछान सोठाई देह हाँडमे लागीह
होतेवे आकडमे लागीह
कियाह होयोह बिह फिरदोह हुगोआ
तुह कोलाङ टान
सोह सोमने आछेन देखियेस
कियाह होयोह बिह फिरदोह हुगोआ
गरीब छेल्‍डु पेरह रोह बोडोह पेट नुताह
दाल होर रोह रेट नोबोदी ताह
आन्‍न दोन मुलुक हुताह 
तुह जितियु बोडोह लोडाई
तेरोह जय जयकार फिरेस
तुह पोरजा सेह बेशक
तेरोह आफरोह सरकार हुताह
कान बेजिह देह सुण
बातेह मेरोह तुह मोनाओ
ओकोल किन नासिह साह 
बोटाह लाह काटेन सेह
ओकोल नासिह साह मेईये मोनाई
कान बेजिह देह सुण
बातेह तुह मेरोह मोनाओ
बोगान सिह नोदोछाई एह
माँ काह साह बोडोह होई दम तुह नोबोराए
आसायानो काह बोदिह नोखोटे काम
कान बेजिह देह सुण
बातेह तुह मेरोह मोनाओ
बोटाए जागाह लाह शारेह टान
बागुर सोदाह ताजा खोह
पाथार बानोह रोह भुल माटाने
कान बेजिह देह सुण
बातेह तुह मेरोह मोनाओ
दियुस गोएन काह साह बोचानो
खाऊ होकाए रिनोस्‍या
ओबोल थाकेस जान
कान बेजिह देह सुण
बातेह तुह मेरोह मोनाओ
बुखार खाँसी ठाडी, दोम साह खोतोम टानोस्‍या
दयारो साह एकुम बोट बेजनो
प्रण माग पाक्‍का ठानाओ
कान बेजिह देह सुण
बातेह तुह मेरोह मोनाओ
सुभाषना साह बोलदी
बातेह मोन रोह खोलादीस
बोट ओबोल काम रोह साह शान
कान बेजिह देह सुन
बातेह तुह मेरोह मोनाओ
होई कुन आछिह
होई कुन आछिह होई कुन आछिह?
किदेह बिह नोपोखेन गाटोह बिह ऊटोह निफरेन 
कयारोह रुलाएन पोह आछेन
होई कुन आछिह होई कुन आछिह
सेएबे जिङयाएन साह बोडोह जोर बेजेन साह
आफरोह बिलेह काह सेलाएन साह
होई ताह साह पाक्‍का खुँडीए आछिह
होई कुन आछिह होई कुन आछिह
जोरस्‍याए ईजला रोकाइ नोबोलदेह साह
गरीब गुरबा किह खोटिह बोलसा जी
आमोए रोह बोस रोह बातेह नाई भाई
होई कुन आछिह होई कुन आछिह?
आगोर पिछाय तुङमाता आऊखाए आछेन साह
आफुह नोडोरेन साह आएका लाह डोराएन साह
आऊखा आऊखा बोढियेन सेह छाया काह छुआई
होई कुन आछिह होई कुन आछिह?
चलाक फिरिह देह खिसोह लाह काटेन
मिनटो केह नियेन साह रुपया रोह कमाई
होजलाह साह पानोह मुशकिल मेरोह कोन्‍या
होई कुन आछिह होई कुन आछिह?
बैग बोराई देह रुपया लाह नियोह
दुकानदार काह चिजा पुडी होर केह आनोह
सेएबे रुएन साह पुरोह जोर बेजिह देहशष
हाय होई मेहगाई हाय होई मेहगाई
बितेह बायह
धृतराष्ट्र साह बितेह सेएब रोह
आफरोह कोन्‍या रोह सुख गास
खाएम सांप रोह गान
भिष्‍म बायह खुल्‍लमखुल्‍ला
सेएब जानदे
किछेह बिह नाजानो रोह
ढोंग टानदे
अकर्मण्य फिरिह थाकदे
औचित्य सिद्ध टानदे
साङनाह चुटकाङ
त्रोन आई तेरह रोह
अंक रोह माजार केह
सीढी चोढेन ऊतरेन
मस्‍त
रस
रस रिङायेन साह पाथार
आई पोलाचे पोलाचे बुरीहाल
रस बिह थाकदोह साह
हिम्‍मोत
तोमोर काछेह दुई साबूत
खुँडीह साह
याह एकह आदद बैसाखी
किह फरक फिरदोह साह
बातके खुँडीह नाहाडदो
बैसाखी बिह नुआ
बातके हिम्‍मोत हाडदोह साह
गेत
आफरोह दियुस बिह  जागीह पोरदा केह
मेरोह सेलाओ केह आग बेजिह नाठेह
बातेह होक केह थियोह सोह रोलाई नुआ
लाख आलको आई सोच्‍चको सुनाई तेनोरी नाठेह
नाल बोयामे लागोस राणा होरीह दोन्‍या फिरेह साह
छेलिह आओरिक्‍या रोह छेल्‍डी लाह तेनोरीए बेजोस
देश रोह ओबोल मारेह कादुह पुछमे नुपुछिह
आई सोरोग केह परचम तेनोरिये फराई
राट ऊजुई देह पाई जोत तारोह
आमोर लाह दोथिह फिरिह बिह सुताई तेनोरी नाठेह
आमोरी भेद चोरेन गोम खाएन थाकिह
तेनोरी कांधे गास माजोह आमोर रोह गिनेन थाकिह
पालाई जासलाह हाथ देई देह फुल जेनोह
तेनोरी खरोच बेजदेह साह
मोन रोह सहारा जासलाह चुगिह थियोह
तेनोरी आऊखा मुकसे लोटादेह साह
बेदान रोह दीयो बातके जालाई थियोह 
तेनोरी तिज लाह हिसाएन पालाएन थाकिह 
तेनोर लाह साई देह सामोर लाह पयाँसो पोरोस
आमोर काह दुर थाकिह देह आँन्‍यारोह बोढाएन थाकिह
बेदान पाई देह  नाह मोन लाह  मारेओ
नश्‍तर आमोर रोह मोन केह तेनोरी चुमाएन थाकिह
सोठाई देह तामोर लाह सोठाई बोलेन
बिचारे कवर लाह दोषी जुराएन थाकिह
खुलीह एकह जागाह
किह नाह किह क्रमा एह चालाई
सोदाह सोदाह नाथाकिह, कुनेह किह होयोह कमायाओ
गाटोह होयोह बोट टुङमाओ जिह सेलाओ दियेस आई नाह मिठोहँ
पंछी होर रोह वाआ रोह ताई खुलाह जागाह जुराओ
दुनिया रोह एकसोह पेकसोह बातह थियोह 
आई मोड फिरिह
मोड होर केह बिसरुई हाँडदेस्‍या लाह बातह देखाओ
आज बैधाव साह चारीयेन आपोस केह खास लोसियेन
आपोस केह लोसिदेस्‍या भाई होर रोह तोमोरी किह सुलाह टानोह
तोमोरिह आफरोह आय शिव फिरिह देह जुटोह जहर रोह गलास
मांनुषा लाह अमृत- जुटाओ आई जुटाओ
आज आछिहसिह कालेह नासिह होइये बातेह सोच्‍चको साह 
होई ओबोल बातेह मोन केह सेएब रोह टालिह बेजेह
जिद रोह जहर लाह रग केह साह बेजिहस
राम साह चेला फिरिह देह जहर रोह किह मुटटा बेजोह
मायाज
पाँच माहा राकासे फिरिह
मांनुष रोह पिजंर
मेसेह मेसेह पाँचे रोह 
बराबरी घौटियेन बोडियेन
जिजका मांनुष केह
फिरेन मारेह कामा होरिह 
तेह ताह आज व्‍याकूल साह
होई मांनुष
माटिह रोह प्रधानता
किम आग रोह तत्‍व बैसाई
सोरोग रोह चिजा छेकीयेन
आई आज घोरेह घोरेह
पानिह रोह कमीह सतायाएन साह
आज तामोरी पुरोह नुसिह
तेह ताह आज हाँऊ व्‍याकुल सुह
आई तेह बिह विक्षिप्त सुह
लागेन तामोरी सेएबे
किन नाह किन जरुर फोसिह सिह
होई च्‍याकुलता आई विक्षिप्तता
रोह घोर केह
तेह ताह फोसेन नासेन सिह
माया जाल केह
एकया बायह बिह निकिलमे चाँदेह
तेबिह बातह नजर नाछेन साह
आज पाक्‍का जरुरत साह
होई मायाजाल लाह बानोह रोह
तेह कुन कृष्ण मागेसाह जोनोम
कुन रान टानेसा कायम मर्यादा
लागेन साह किह आँन्‍यारोए आफरोह झील
फिदरा बिले बेसाई साह
तेह ताह आज दोरती
शुपटी शुपटी हिलेन साह
सेएब दिशा डगमगाएन साह 
दयारोह किन बोम आछेन
फुटेन दयारोह बारूदीसुरग
बेकसूर पोताई नाई केतेग
दयारो पोलाच करह लथपथ सिपकेन
दोरती रोह टुकचो गास
होई आकाह लाह एखोह
धरा जानदोह साह
बाकी फोसी साह आज सेएबे
माया जाल रोह घेरा रोह बितेह 
टिमची रोह पंछी
दयारोह  मेसेह शांत साह 
पोल पोल भिखरीयेन नासेन साह
आई बेदान वामाङ बातह
वामाङ बिलेह नाल रोह धार केह
बोयामे लागिह 
रोष घोरेह घोरेह बोसेन साह 
मांनुष मांनुष केह सेएब केह 
हासाल हासल
दर दर ठोक खाएन
दोया आई माफी
माया जाल फिदंरा बिलेह
परासाईयेन
सुनचिदोस्‍या ओकोल
एक बुढेह फिरेन साह
हारुईदेह चुटकाङ साह 
किजु बोलता गंदगी
बेचैन मोन लाह घेराई देह 
आफरोह आधीन
टानमे लागीह
टिमची रोह पंछी टेरीये
होई सेएब कुछ
व्‍याकूल तडपेन साह
बायह निकिलनोह रोह बातह
आज बिह तारीख केह बोन्‍द साह
किजु बोलताह हमाम बोढीयेन साह
सेएब ठायह 
आई होई हमाम होरिये
मुलुक लाह
सलगी दोइयेन
गुलाब रोह कलम
हाँऊ हाँफेन सुह
जेएब वाल दुर काह आछिह सुह
हाँऊ सेएब का चोरुईदेह
रुमाई आछिह सुह गाटोह गुलाब रोह कलम
आगोर कास लाह पोताह लागताह
तेह तेनोरिह नोशोङमाइ देह उपटी बेजसाह
आई मेरोह जिनोह मुशकिल टानेस
किजु बोलता पोईले बिह होयोह फिरिह थियोह
जेत्रेह बरसात रोह मौसोम केह
कलम पानोह रोह संभावना साह 
मेईये मेरोह लगातार कोशपिशे
जारिह थियोह गुलाब रोह कलम होरिह
रुमानोह रोह ताई
तेह तेनोर लाह पोताह लागिह थियोह
तेह तेनोरिये नोडोरिदेह मेरोह मुँह केह 
फिकाई देई थियोह
हाँऊ एह डोरीह देह
थाकदी सुह
जेत्रेह कलम होरिह फाटमे नाफाट ताह
तेह गुलाब किन काह फुलियेस
हाँऊ बास मेटाई देह
तिज रोह एहसासे जियुमे चाँदीह सुह
तिज लाह खुशी केह मिसाई देह
जुटमे चाएन सुह
मुलुक बेरेह होयोह फिरिह साह किह
जेत्रेह मेरोह आफरोह आँगन केह राजेस
गुलाब रोह ककाँडोहस्‍या जाखार
जिजला मेरोह सोमने काह नाश टानिह
तिज रोह गाडा केह साकरेस्‍या माटिह
बोराई बेजिह
एह हाँऊ गुलाब लाह
काँडोहस्‍या जाखार सामेह रोह तोई
तरसाई सुह
आई हाँऊ चोरुईदे
सेएब रोह पिछायह
रुमाई आछदी सुह एकह आध कलम
जानिह कादुह गुलाब फुलियेस
हाँऊ थाकुह किह नाथाकुह
होजिये फोरोक निफिरदोह
फोरोक फिरदोह साह गुलाब नुफुली ताहसशस
हाँऊ कामेन सुह
जेएव दुर काह ठुरेन आछिह सुह
मंजिल आई हाऊ
तामोरी बायह रोह प्रसाधन होर काह बोचिह थाकसी
आई बितेह काह सोठाएन नासीह
होई केयोह विडबना थाकिह
बोकोत ताह लोह फिरनोह रोह थियोह
काठोह फिरिह थाकनो रोह दयारोह केह
मोम रोह गान तिल तिल घोलेन साह
सोरुह आछताह
विचार होर रोह उष्‍मा बिना
हियुए सेलोह फिरुन
जेत्रेह सोच्‍चको रोह सामना फिरेस
नोडोरे रुकनो रोह बकोत केह
डोर
आलको रोह सागर केह किश्‍ती गास निकिल
ठुरेह किन्‍नारा लाह कु पुछदो?
मँझदार केह डुबनोह काह बोचेओ
मुशकिल फिरिह 
आलको रोह मोजाह रोह साजिह साओ
जिजलाह खामेह लाह एखोह
शैवाल एह हासिल फिरिह
होई नाटक आई असलियत रोह फासला
बोरजेन नाइह बोरजेने आसिह
हालात रोह दियुस तातोह दियुस रोह गान
फुल होर रोह बास आई नम्रता काह
नाताह सोठाई देह काँडोहे भोरीयुन डालह
पुरोह ताकोते एह मुठोह केह भीच होरिह अकडेन थाकोह
सियुए केह देखुन सुप्‍याज लाह पाएन थाकोह 
आमोरिह बायह काह सोआरीयेन थाकसीह
आई बितेह काह पिछायह फिरेन नासिह 
होई किह मुकाम गास पोछिह?
एखोह जागाए रोईयेन थाकिह
मेईये ताह गोमे गोम पाई
मालाह तेरोह ख्‍याल आछिह किन
देखिह तेरोह सेलाओ
ताऊसी बेठिह नोह ताह दुर
मेइये ताह दुख एह राम पाई
चाँद बिह देखदो दुशमोन
तारोह बिह सेएब हाँसदेह
ऊशटो उशटो होई घाटी होरिह
साह कुन साथ दियेस
आँयारोए साथ आछिह
मेईये ताह दुखे दुख पाई
हिमाद रोह होई दयारोह लोडोह 
हासाल बितोह साह
लांबोह लांबोह राट
बिताऊ केयोह मेरोह जान
मालाह जियुनो नोबलीह
मेइये ताह दुखे दुक पाई
सेएब रोह साह कोठाह आफरेह
मालाह ताह कुने बिह आफरोह नेदेखियेन
मेरोह कोरोम मारेह थियोह 
हाँऊ फिरिह नोबलिह तेस रोह
तेरोह ओलाङे सतायाई
मेईये ताह दुखे दुख पाई
पाथार रोह तेरोह मोन
पिसतीए बिह नोघोला
नाह तेरोह ताँई सेएब कुछ सोठाई
तेबिह पागाल तेईये ब्रोसा नाटानि
ओबोल बेदान तेईयेह टानिह
मेईये ताह दुखे दुख देखिह साह
मानुष
तेरोह भ्रम कादुह छेकियेस
तुह खोट ओबोलकाम ओह मांनुष
तेईये आफरोह पराया रोह रेख बेजिह साह 
एक आएक लाह लोसीनोह बेजिह देह डोर रोह बेल पालाई
तेईये किछेह बिह नोखोटिह दोरोम मांनुष
तुह खोट ओबोल काम ओह मांनुष
तेईयेह मांनुष रोह रंग रुह बोली बाँटिह देई
तेईयेह जात बरादर रोह खाइ पाट देइ 
आछमे देई तेईयेह तिल तिल शोरोम मांनुष
तुह खोट ओबोल काम ओह मांनुष
किजुह आपोस केह साह मांनुष तीर तानाई देह 
किजु बैर विरोध रोह घट बोराइ देह
टान मोन लाह तुह कोगलो मांनुष
तुह खोट ओबोल कोरोम मांनुष
आक भाई भाई रोह प्राण लाह चाएन
जी जाने मारमे लाह आछदेह साह तैराशा
तुह किजु बिसरुई गीता रोह उपदेश मांनुष
तुह खोट ओबोल कोरोम ओह मांनुष
किजुह फिदंरा बिलेह चोरी पोलाच डाका पोडेन साह
किजुह सेएब कुछ हुईदेह बिह फाके लागेन साह
पोलाच आपरोह गिनुईदेह तातोह तुह मांनुष
तुह खोट ओबोल कोरोम ओह मांनुष
तुह किह घोर डोखरोह सेमचेन साथ निसेह
हीरा मोती सुनोह चाँदी लाह टुकचो केह बानसेह
खालिह हाथ आछिह सेह खालिह हाथे नासेह
मांनुष तुह खोट ओबोल कोरोम मांनुष
मालाह ताह बहलासे तुह
आफलाह तुह किह जोबाब दिसेह
जिदंदी रोह सोआल टेढा साह
केतेग दयार तुह होज लाह टालासे
होई ताह समाधान टानोए हुगोह 
जेतेग दयार जिदंगी पासोह
केतेग दयार झुला खेलसोह
एकह दयार ताह तोलह आछसोह 
एह सोह पेट भोरिह मौजा उडाई बेजह
एकह दयार ताह किछेह बिह नापासो
आमोरीए ताह आसायाई तोमोर रोह
कादुह ताह आमोर रोह तोल आछसेह
आधोह ताह जुटीह साह तोमोरीयेस
आइ एह केतेग जुटसेह तुह
ठोगाई चोर खोटीह उधारी टानीह देह
केतेग आई तोमोरी पासोह
बेदान ताह सेएब टानदेह साहस
तेबिह बेदान टानमे नाछदोह साह
ओह बेदान इकडे नोचोलदो
एकह साह आछदो तेह आएक नासतो साह
भोखोह बेदान होई मेरोह भितेह 
सोदाह मालाह तडपाएन
केतरग बेरेह खिलाई तिनलाह
तेबिह साह भोखे थाकदोह साह 
मारेह कामा एह बेदान लाह खादे
तेबिह एखोह एनोर लाह साह बेदान खोतोम टानोह
जरूरी
विचार टानोह वाल जरुरी
साह जरुरी मेल मिलाप
सिखिनोह साह वाल जरुरी
साह जरुरी माँ बाप
भाई बोन पुंशा जरुरी
छेल्‍डु छेल्‍डी रोह बेदान
दियुस जोत सोरोग तारोह
जरुरी साह बिजली खाऊ
डोखरोह क्‍यारी होरीह जरुरी
सेमचेना आँगन खोलिह
कुउर पिशी घटारी चोरखी होरिह
काओ कबूतर तोता सांप सगलाट
दोरती शिवजी पानी विष्‍णु
हरा भरा जांगाल आई पहाड
जुह गोएन बेरेह बाकरी
खरगोस मर्ने हियुह-बौछार।
योलीच गोरुह मुषोह भुकनोलिया
डुडु गिदरी बोट सोरोग 
ब्राघ रीक आई सुगार जरुरी
गोरु दामह आई हारो हारो खोर
नदी नाल कूल जरुरी
सब्‍जी भाजी लोसुन प्‍याज
टमाटर पिपली हींग जरुरी
घीयु तेल लोन चाओल आई पोएत
सोच्‍चको
गुरु फिरिह देह पूजा टानोह बेजदेह मांनुषा
गुप चुप मंत्र पादेह साह मानुषा
तुह प्‍यासोह सेह बाकी कानोह
मांनुषा लाह सोठादेह मांनुषा
नोबोलदेह साह सोच्‍चको बातह
आँन्‍यारोह केह मोरदेह मांनुषा
होयोह बोडोह आराऊन देवू
चारीदेह सेएब आफरोह चोग
मुलुक बोलिह पर आंत नापाई
सोच्‍चको लाह साह चोरदेह मांनुषा
सोरोग केह तामोर रोह आगलो
मोक्ष पाई देह नासिह साह मांनुषा
दियुस रामाई जोत सीता
द्वापर कृष्ण आई रानी राधा 
सोरोग बिजली सुदर्शन चक्र
अल्हा मौला गुरु भगवान। 
खुडिह रोह सेवक हनुमान
पावन मंडल बोलदेह मांनुषा
जुह फिरिह देह फिदरा बिलेह रिटदोस
विष्णु रोह दर्शन पादेह मांनुषा
जिन कृपा टानोह साह तिन लाह
सेलोह पानिह बरसाएन सोदाह 
रोशीता आगोर कादुह जेत्रेह बीह
दर्शन नेदेखदेह साह मांनुषा
जुह
शुकलो मटमेला तेह कादुह स्‍याह कालोह
लागदोह बरसात केह जुह मतवाला
ईमरी ईमरी साह धरा रोह आस पास
पल छिन केह पोछदेह साह सोरोग
सिह नाद  फिरिह देह मांनुष लाह डोरादेह साह
आखिह केह बिजली गारेन पोह
तिनचे फिकाएन बजरी ईनचे रोह ओले
जोरीये लागेन कादुह होई हौले
खडडू नाल गार आई झरना
बासाल सेएब लागदेह साह मोरमे लाह 
जान तेनोर केह आछदोह साह नोईयो जान
कतरा कतरा जेत्रेह घोलदोह सोरोग
रंग बिरंगे जुह वाल साह सुहाते
कास रोह मोन लाह ओबोल नालागदोह साह
देखिह देह एनोर लाह जागाल केह मोर बेजदेह साह पायल
आशिक होर रोह मोन बिह साह फिरदोह घायल
कवी लेखक तेरोए महिमा लादेह साह
दुत जुराई देह प्रेमिका लाह काचा पोछादे
पेह सुनी सुनी तेह आफरोह बोडाई
दिमाग लागदो चढी मेरोह तेह साह भाई
देश शहर केह कहर मचादेह सोह
केतेग घोर तोमोरीए खराब टानिह बेजोह
बैमोत सैकडो मांनुष लाह नारिह बेजेन
सोदाह फिरेस मौसोम सिह खोटाह आछनोह नासनो
माणुष आई जुह रोह रिशता साह पुरानो
गुरगुराओ चोमोक जेतेग चानोह  लागेन थाकह
प्रार्थना  भारती रोह किह की फुटीह माथाकेह
राक 
खोगीह खोगीह देह सांस एकह मागिह नोबोलेन 
खाऊन पिऊन सेएब बायह गारदोह सेह
फेफड़े-गुर्दे सेएब फिरिह साह खराब
बुआ किजु नोसोठाएन सेह होई राक जुटनो
घोरेह नाई खामे लाह फुटी कौडी
डोखरोह बिह सेएब तेईये बिकनी बेजिह 
उधार आई ऋण रोह नाई किछेह हिसाब
बुआ किजु नोसोठाएन राक जुटनो
नाह रोटी पुरोह साह नाह डेह रोह लिबास
आज बोचिह कालेह किह फिरेस हाल
थाकिह आनपढ नाह पोरोह काफी नाह किताब
बुआ किजु नोसोटाएन राक जुटनो
आफुह आह नेबजदोह तुह काम केह हाथ
आम्‍मा लाह ताह लोसदोह सेह दोथिह सीह बयाल
कासे रोह ईज्‍जोत नाह कास रोह लिहाज
किजु नोसोठाएन बुआ राक जुटनोह
ओरिक्‍या रोह ताह माफ बोडोह बोडोह वामाङ काम
आमोर रोह ओबोल बातेह सेएब लाह खराब 
सेएब बोलदेह आमोर लाह शराबी रोह औलाद
बुआ किजु नोसोठाए राक जुटनोह
पाक्‍का फिरिह देह बातह काटेन थाकिह सोदाए
फुटुन रजाई केह दोन घुटेन थाकिह सोदाह
दाँतस्‍या लाह उन बोलिह बोलदोह
गरीब रोह देन सोदाह लुटेन थाकिह
आफरोह हिस्‍सा ताह तिनिये सभांलाई जागीह साह
रोटी आएक रोह थालीह केह खाएन थाकिह सोदाह
सोह मस्‍त थियोह जुनिये कालेह लाह नुसुनची
तेनोर रोह घोरेह धमाचौकड़ी थाकिह सोदाह
सोदाह आछेस राट माचिह देह टुन्‍न
कांत रोह पडोसी हायतौबा बोलेन थाकिह सोदाह
मेरोह तारीफ टान याह दोष भेज मालाह
बातेह मुकाह खाक काछेह बोलेन थाकिह सोदाह
महिला दिवस सोदाह मोनाएन थाकिह सालो साल
बसंती मुटकान गास ईट नेमाएन थाकिह सोदाह 
चाकोना पेट फुकाएन हाँड
दुई हाथे खाताह जुन
हाकिम नुकुर सेएबे खादेह
होयोह युक्त जुराओ
साबूत तेरोह मूल थाकेस
मुलुक ब्‍याज बोढाएन नास
ठाकर सुतिह मिठोह निज केह
भोग तिजलाह बेजेन नास
चोलदोह रोह नाओ साह ईनचे गाडी
जेएव चालासी होतेव चोलेस
बोयादोह गंगा केह तुह हाथ धोईयुह
खिसोह नोईयोह चेमाएन थाकह
आलको वादा नारा देईदेह
जनताह लाह बहलाएन
गयारह दोहा
नयन नशीले बिलौरी कालो काजल रेखा
शादीह देह नुदेह तुह पोलठीयु आई साओ
फुलियुन पीलो फुल साह हरा भरा साह डोखरो
बंसत रोह रौनक लागीह पोरेस सेएब सुख साज
पागुन रोह मोसारो आओ बहार रोह राग गीनुईदे
चोमकी चोली गोरिया, पिचकारी रोह धार
आलाग फिरुन बातह आलाग आलाग चाल
लोडेह बोडेह नाजानदे मांनुषा रोह होई हाल
पंछी पी पी बोलदो, बदरा साह सोह आस
मोने मोन साह कसकती पिया मिलन रोह आस
आफरोह नुआ पराया मतलब रोह साह साथ
केयोह टानो खुशामंद नाह ताह रांग केह भग
देखेन सैह देखेन हाँड जमाना रोह रांग
खास पराया कुन साह मोतलोब रोह साह साथ
सोलह सेलोह बातह साजोह रोह तिवार
दयारो राह गुहार टानदे, फौजी रोह नार	
तुह आफुए सुनचीयु लोसदो किजु दिन रात
जिज रोह कोरचाते मोरेन कादुह पुछसा बातेह
आफरोह आफरोह लागीह साह निबहै नाह व्‍यवहार
सुनदो कासरोह कुन साह मोतलोब रोह सोसांर
आछनोह देखिह बसंत रोह फुल साह डोखरो
तरूवर हरा भरा फिरिह पंछी रोलाएस राग
गूदडी
सारोह दयार दौड धूप टानेन मांनुष
होई जियुनो रोह पिछाय
कादुह आलको कादुह ठोगाएन
खोतेन थाकदो
जिदंगी रोह गूदडी लाह
डेह रोह ताँई
तेह होई गूदडी पुरानो गोलीह फुटीह चीथडा रोह फिरिह साह
जेतेग चेमादोह सुह होतेगे आई फुटेन आसतोह साह 
जिदंगी रोह गूदडी
कादुह होई निथियोह 
ओईयोह थियोह होनरोह गाछोह
होई रंग बिरगे थियोह
किछेह बिह इनरोह गाछोह पुरानो निथियोह 
होईये गूदडी केह
जवानी केह कई सियुने देखदेह साह
सियुने केह कई शहर , खाऊ
आई गाछोह दिकाई देदोह साह
तेह आज होई गूदडी फुटी साह
नाह ताह सियुने आछदो साह
एकह दयार दुखी फिरिह देह मेईये सुनची
होई छेद जिह जिंदगी
गूदडी केह कालातर केह आइह साह
आपने आप बोन्‍द पिरिह साह
दुई जोलिह नासीह
नाह ताह होई जिदंगी रुह गूदडी लाह 
लाईमे लाह मौजा आओ
नाह मोजा आओ होई जिदंगी जियुनोह रोह 
पुरोह जिदंगी परेशाने थाकिह 
किया होजलाह ओबोल जियुनो बोलदेह साह?
तुहे सुनचियु विचार टान
पाखरीनो लोसीनो सोठाऔ
सुणोह तोमोरिह मेरोह भाई
रोकाऔ फालतु लडाई
किजु दुशमोन एकह आएक रोह फिरेन सोह
पोलाच डेह केह एकरुस्‍या बोयाएन साह
तेरोह मेरोह बोलेन पोह लोसीयेन थाकेन
हजारोह मोरीह पोताह आई आई केतेग मोरसा
बातेह किछेह बिह इथियोह भाई
तेरोह बहकावा केह आछिह हाँऊ
आँयारोह केह ईनचे नोरोईदे पूत भाई
जागाह जमीन लाह ताह ईनचे थाकनोस्‍या
जागा जमीन रोह लालचे भाई काह खोलसाई बोयेन
भाई भाई दयारोह कचहरी केह गारदेह साह
एकह आएक गास दोष बेजदेह 
डोखरोह मेरोह थियोह तेईयेह हाल किजु खोटोह
पानी तोलह थियोह नाली लाह आगास किजु चुगोह
तेरोह भैस लाह मेरोह डोखरेह किजुह चारीह
पिंटू लाह मेरोह मिंटू लाह लोसनो किजु बेजोह 
एखोह होईये बातेह रोह सोदाह रोलाङ
मौका देखी देह वकील होर रोह मौजा लागी
दुई त्रोन आलकोह गोवाह बिह देई
हाल सेएब देखीह देह पडोसी हासीयेन 
गुमसुम बोलेन ओबोल फिरेन बोडोह एनोर रोह लोसीनोह
घोरेह रोह काम सोठाई दुई बोराष पेशिह केह
बोस रोह कराया होटल रोह खाऊ सोह ताह कुनियेह देखोस
हार फार टानिह बातेह समझौता रोए टानीह
पानी रोह नालोह आई डोखरोह ताह तिनचे काह तिनचे थाकिह 
पोडीह मोन केह गाठुङ पाखरीदेह किछेह नोपराह 
बोलचाल साह बाहर बाहर मोन रोह होठ निहिलीदेह
राहू
आँयारोह फिरिह देह सोरोग गास
किजु आज होई छायाएन साह
मेरोह देश रोह रिति रिवाज होर लाह
किजु डिस्‍को राहू खाएन साह
गाछोह डिस्‍को चुन्‍नरी डिस्‍को
क्रीम पोडोर आई जुटीह बीह
मेसेह मेसेह ईनचे आछिह देह
आपरोह पहचान लाह मिटाएन साह
खानोह आई लाईनोह डिस्‍को फिरिह साह
बूढो आई जोआन बिह होजकाह नोबोचीह साह
तोल बेसिह देह खाऊ एह नोपोचदोह साह 
छुरी काँडोह एह खानोह ओबोल लागेन साह
सोठाई बेजिह आमोरिये पडहूवा झमाकडा
झूरी नाटी रोह मिटाई बेजिह रोलाङ
ढोल नगारा बाजानो बातेह खोतोम
एह उल्‍टा सीधा नाचनो आछेन साह
आपीह सिह तेतेह नाचताह डिस्‍को
नाने आई बोडिह आम्‍मा नाचती डिस्‍को
सेएबे एह डिस्‍को दिवाना साह
जागाह जागाह केह डिस्‍को तराना साह
डिस्‍को बुखार आई दवाई बिह डिस्‍को
तोमोर रोह छेल्‍डु पेरेह बिह जोरमी साह डिस्‍को
फैशन रोह आग होयोह लागिह 
डिस्‍को मुटकान गास बैसिह साह
फ़र्ज़ आफरोह
पहाड रोह तरक्‍की खातिर तामोरीह
आफरोह सेएब कुछ बेजिह बोलसे
तन बेजोह मोन बेजोह
रुपया बेजिह देह तामोरी सोरोग जुरासी
प्रदेश होई मेरोह प्‍यारा साह
मालाह होजरोए सहारा साह
दिन राट मेनोत टानेताह तेह
आमोरी होज लाह चोमकासी
किन आलू बेजसिह किन सेओ
किन माटर टमाटर आई किन्‍नू
लोढोह पेरेह हुताह तेह
बचत टानिह देह होजलाह बोढानोस्‍या
उद्योग रोह जमाना होई ताह
बचत रोह साह पैमाना बिह
नुकरी खोटमे नाठसी
लोडोह उद्योग बेजीह जागसीह
वाल मेनोती साह ईनचे रेह मांनुषा
सुख दुख सेएब आसादेह सिह
सुनचीह नोह एनोर रोह तरक्‍की रोह
फ़ आफरोह निभायाई साह
उडानो
नोईयोह नोइयोह कलिह होरिह नोइयोह फुल फुलिएन साह
 नोईयोह नोईयोह पंछी डाल डाल गास लायेन साह
जासलाह कादुह एकह दाना नसीब नुदोह
तेनोरी आज बिन्‍याई बिन्‍याई खाएन साह
कादुह सुतनोह फिरदोह थियोह भोख पेट बिह
तिछोह काए सियुए साएन थाकनो थियोह
आज सोरोग केह बोसमे लाह सुनचियेन साह
होई जोत तरोह बिह आज लाजाईयेन साह
तामोर रोह उडन ऊशटो रोह ऊशटो थकनोह चानोह
जियुनो रोह तमन्‍न बिह मोन बेजिह देह
एह होई काँडोह हपरिह बिह पोखिह देह
आमोर लाह अराएन साह
होई दोरती एह सोरोग कह ओबोल साह
गंगा  बेदान रोह घोरेह घोरेह बोयाएन
सेएब घोरेह बोयाएन शांती रोह झरना देखिह देह
पडोसी बेहोश फिरिह लोटेन साह
झूरी
तेरोह इंतजार कैह चानेह
आँकिह बिह शादुई
काश मुटकान जागीह देह तेरोह मोठले
साकरेस्या आँगन केह 
बल तेरोह लबोंह शारेह
मुँह हाँसतोह शुकलो
दाँत चोमकेन मोती जेनोह
जेएव हियुह रोह धारा
शारेह कोङलो तेरोह थोबार
सेओ रोह गान रातोह पीनचो
रुलाईएन पोह चेर तेरोह 
सुतेन ऊजियेन मेरोह बुरा हाल
पीठ केह किला हाथ केह टरारी
दोथिह काह पोईले खोर लोमे नासती
तेरोह बेदान रोह लामण सुणीदेह 
बोट केह रातोह चोरखी बासेन
आगुई आगुई काह आमोर रोह बेदान 
सेएब काह आनोखा सोदाह
मेला तिवार केह बेठूई देह आमोरिह
रेवडी खाईयो आई बेदान टानोह
सोदाह नाथकाह सामान भाद्रोह
सोदाह नाथकाह जवानी
हिमाद किह बासाल बाराह मोसारोह
आमोर रोह बेदान थाकेस जोआन
दयारोह
आज रोह कालेह कालेह रोह कालेह
काले कालेह बोलेन दयारोह गारेन
दयारोह रोह कदर जुन नाटान ताह 
किस्‍मोत रोह फोल कादुए नापाई
बोकोत रोह काम लाह जुन टाइम गास खोटताह
तिनरोह किस्‍मोत चोमकेस
मेनोते पोरेस मोन रोह शांति
बोकोत केह जुन चिताएस सोए फोल पाएस
बोकोत केह डोखरोह रोह काम
बोकोत गास एह बोनस्‍या
बोकोत केह खोटनो नेडुह
नाज रोह डेरी फिरिह साह
सीखीनो रोह बोकोत चेमानो रोह बोकोत
थाकदोह साह हुनर सिखीनो रोह बोकोत केह
जुन बोकोत लाह बेकार गवाता
मुटकान पाई देह पिछाय काह पछतादे साह
जुन बोकोत रोह किमोत सोजिदेह
सुतुन आपरोह किस्‍मोत लाह जगाताह
काले रोह काम खोटेह ताह कुन आज
टानेस सोह पुरोह जिदंगी मोजा
आचार्य ओम प्रकाश राही 
सेएब काह शारे आफरोह भाषा
आलाग आलाग भाषा आमोरिय सिखियेन सिह 
हिन्दी-अंग्रेजी-बांङ्ला-ओडिया 
एसाह सुनचिह देह साताह
आफरोह भाषा सेएब काह बढिया
हिमाचल रोह निवासी सिह आमोरिह
बारह जिला केह थाकदेह सिह आमोरिह
आई एकह भाषा आमोर रोह
आमोरी आएक रुस्‍या बोली होरिह बोलदेह सिह 
प्रदेश लाह आफरोह एकता रोह खातिर
चानोह साह एकह रुस्‍या बोली
रिति रिवाज केह हुनिह चाँनोह समता
पोरेस खाऊ पाऊ आई  वेश भूषा
हिमाचल रोह बुशहरी टोफिह
आई लोई ईनचे रोह शान साह
देइह पेरह रोह मुटकान केह बानुन ढावू
आफरोह आलाग पहचान साह 
असकली सिडकु शुचावले लशके 
धरोटी भात आमोरी खादेह सिह
फटाफट आमोरिह खादेह ‘घिण्डा'
मेहमान जेत्रेह बिह आछदेह साह
छीज बिशु मेला तिवार आमोरी 
दिवाली मशराली मोनादे साह
राटया राटया मुजरे बैसिहदेह
कोटाह फिरिहदेह नाचदेह लयादेह सिह 
आमोर रोह संस्कृति रोह होई बातेह 
सोदाह सोदाह फिरेस आमोर
कला संस्कृति औ' भाषा अकादमी 
खोलाई साह आई डॉ. परमार एह
पहाडी भाषा संरचना हुताह
भाषा आकादमी टानेन साह 
पहाड़ी हिन्दी शब्दकोश'
होई उद्देश्य एह जुराई साह
आपरोह भाषा पहाडी बोलमे लाह 
साह मालाह एह होयोह आशा
गढसे आमोरी बोलिह बोलसी
सेएब काह शारेह आमोर रोह भाषा
कसम तेरोह मेरोह बुरा हाल साह
तेरोह शीशा जेनोह लांबोह बाल 
मेरोह मोन केह बैसाई साह जाल
तेरोह रुह रोह देखिह देह नजारा
कसम तेरोह मेरोह बुरा हाल साह
बोडोह आखिह केह बेजिह साह काजल
होयोह जेएओ नीला आसमान केह कालोह जुह
निडाल रोह माजार केह तेरोह टिका चोमकेन 
सोरोग केह जेएओ बिजली चोमकेन
सुनोह जेनोह शारेह पिनचो
पाचुदोह सेएओ जेनोह रातोह 
शारेह मुँह  लाह देखिह देह मांनुष
कसम तेरोह मेरोह बुराह हाल साह
उन्नत वक्ष-स्थल रोह जोनंटाङ
मस्‍ती रोह होई चाल रोह झटका
कांछ काह तोल चेर गास गोरोह
होई सेएब देखिह देह मोन मेरोह ओटको
रुकोह देखिहदेह साँस मेरोह
देखिह तेरोह हिरण जेनोह चाल
तुह आगोर मोनाता बिह नोमोना ताह बिह
कसम तेरोह मेरोह बुरा हाल साह
ओबोल बोलिह साह एह
मेईयेह  ताऊलाह मेरोह हाल
ताऊलाह पोखिह पोखिह देह
बितिह साह मुलुक बोराष
आफरोह हाथे देह याह ताह जहर
निवेदन नेरोह सुण
एह बोलीह नोबलेन सुह हाँऊ
कसम तेरोह मेरोह बुरा हाल साह
गेत
सोह बोदमाने लागेन साह रांग एह मोसोम रोह गान
मांनुष गहरा थियोह जुन कादुह सोमोनद्राङ रोह गान
जिह गोमपा एह  चुमाई थियोह बुलदी होर रोह शिखर
पोखीह साह एह सोह पातह रोह पाथार रोह गान 
तिन रोए इमां एह ताह बोदलिह साह यारो
चाँई थियोह जासलाह आमोरिये मुकदर रोह गान
तेनोर सिह बैठिमे रोह ऊम्‍मीद केह जिदंगी गुजाराई
जेत्रेह बैठुई बिह सोह कुन मुसाफिर रोह गान
दरो  दीवार जासरोह एह डोरामे लागिह सह
घोरे जिह लागदोह थियोह आमोर लाह मंदिर रोह गान
बोकोत केह ताह सेएब लाह बोदलीनोह फिरदोह
कुन जितीह बोलेस सेएब बाजी सिकंदर रोह गान
सोसोह सिह थाकह याह बेगाना सिह
एकया मांनुषा सोदाह आफसाना केह थाकिह
जुन जुराएन थाकिह होरिक्‍या रोह हवेली
जिदंगी भोर तेनोरी बाजुन घोर केह थाकिह
बारोह केतेग बिह बोडोह चुगेन थाकोह
तेह बिह तेनोर रोह एहसान केह दबी थाकनोस्‍या
मुलुक लुटाई देह आमोर लाह ओबोल सियुने देखाई देह 
मौका पोरेताह तेह वादा होर गास टालेन थाकिह
तेनोरी खोटमे लागीह साह पाथार होर रोह काम
जुन मांनुषा सोदाह शीशा रोह घोरेह थाकिह
आमोरी जानदेह थियेह मुलुक दुर साह आमोर काह 
तेबिह साँप ताह आस्‍तीन होर केह डाटेन थाकिह
आमोर रोह छेल्‍डी आमोर रोह शान
आलकसलिह छेल्‍डी होरि शिखियेन साह
सेएबे स्‍कूल नासेन साह कुने बिह घोरेह नेदेखिदे
सिखुई देह देश रोह साह ईजोत बोढायाएन
आमोर रोह छेल्‍डी आमोर रोह देश रोह साह शान
एकया डॉक्टर फिरिह ताह एकया टीचर
एकया प्रधान ताह एकया फिरिह लीडर
जहाज उडाएन साह फौज रोह कैपटेन फिरेन साह
आमोर रोह छेल्‍डी आमोर रोह देश रोह शाआन साह
माँ छेल्‍डी देन बोरेह फिरिह देह टानेस पेरेह रोह खयाल
वाल पोढाओ एनोर लाह बिह माटानेओ शोषण
काम रोह मशीन नुआ एनोर केह बिह साह जान
आमोर  रोह छेल्‍डी आमोर रोह देश रोह शान साह
दुआ टानोह फिरनोह चानोह सेएब जागाह कामयाब
घोरेह जागिह देह जिदंगी खराब माटानेओ
पुंशा पेरह रोह बराबोरी केह चुगीह साह तीर कमान
आमोर रोह छेल्‍डी आमोर रोह देश रोह शान साह
पेट केह एनोर लाह नामारेओ दहेज रोह ताँई नाजालाईयो
छेल्‍डडु छेल्डी केह फ़र्क नाई किछेह शाने पालाओ बोडेह टानोह
मारिह देह एनोर लाह नुजुराईयोह घोरह शमशान
सेएबे टानोह ईज्‍जोत एनोर रोह पुरोह टानोह एनोर रोह बिह आरमान
आमोर रोह हिमाचल प्रदेश
ऊशटो काँडोह गास किन्‍नोर कैलाश, वाल शारेह सांगला
सुनोह ऊबलाएस होई प्रदेश रोह ऊपजाऊ माटी
नाह किह रोलाङ नाह किह राग दोष
होयोह साह मेरोह हिमाचल प्रदेश
पालास चारेन बेरेह भाकरी होरिह सेओ सिह नाज पैदा टानदे 
प्रदेश केह मेला लागदोस रक्षा टानदे साह देवी देओ
आलाग आलाग खाऊ जुरादेह आलाग आलाग साह वेश 
होयोह साह मेरोह हिमाचल प्रदेश
देश देश केह खुलियो स्‍कूल सोलोक होर रोह जाल बेसाईस
घोरेह घोरेह फोन लागी बिजली पैदा टानिह देह कमाल खोटिह
आमोर रोह तरक्‍की देखीह देह हैरान साह सेएब देश
होयोह साह आमोर रोह हिमाचल
रामपुर रोह लवी, कुल्‍लू रोह मुशूर दशहरा
शिमला जेनोह नाई शारेह शहर किदेह बिह
मुशुर हाटकोटी, ज्‍वालाजी, मणिमहेश
होयोह साह आमोर रोह हिमाचल प्रदेश
मुशुर मंडी रोह शुभरात्र शिमला सिरमोर रोह नाटी
हिमाचल  रोह चेरापूजी साह शिवालिक घाटी
किन्‍नोर रोह ऊन मुशुर चंबा रोह लोई खेस 
होयोह साह आमोर रोह हिमाचल
मास्‍टरजी तुह केत्रेह सिखासेह
किताबा तुह निसिखादोह सेह
एखोह गाईड होर केह जोर भेजदोह सेह
घोरेह देऊन काम बिह नाशादोह सेह
ठीक-ठीक भी न समझाते 
नैया केयोह पार टानसेह?
कादुह तुह मेसेह आछदोह
कादुह क्‍लास केह सुतोह सेह
कादुह तुह बातेह बाताएन थाकदोह सेह 
कादुह बाजार नातोह सेह
सलेबस कादुह छेकसेह?
कासेह रोह डोर तोमोर लाह नाई
पारचा नकल सेएब पोछाई
पास टानिह देह दस पंद्रह लाह
तुह ताह आफरोह फ़र्ज़ निभायाएन सेह
रिजल्‍ट ओबोल कादुह गारसेह? 
किछेह काम नोखोटदोह होयोह
जिजके रुपया निफिरदोह हुगोह
ट्यूशन-ब्यूशन साह तुह बेजदोह
शिक्षा रोह साह होई बिजनैस केनोह 
होई धंधा लाह कादुह खोतोम टानसे
ओबोलफिरनोह रोह बातेह बातादेह
आफुए तोमोरिह सिगरेट जुटदेह सोह
किछेह बिह सादाङ नेदेखी
होयोह आराम रोह जिदंगी जिदेह
गुरु होर रोह केत्रेह मान बोढासो?
मौजाह तोमोर रोह कादेहे नेछेकुई साह
छुट्टि होर गास साह छुट्टी
चार दयार रोह फिरिह पढाई
सोह बिह ताह साह आधोह अधुरा
आमोर रोह जिदंगी केत्रेह जुरासो
घोरेह काह दुर तुह नाठदोह
मोनमोरजी रोह स्‍टेशन चादेह सिह
पहुँच तेरो आगास सेग साह स
तेह ताऊला कुन केयोह बोदलाएस
बदली आफरोह केत्रेह टानसे?
बिसरुई साह
बिसरुई आमोरी बिसरुई आमोरी दुख बाँटनो बिसरुई 
बिसरुई आमोरी बिसरुई आमोरिह बेदान निभानोह बिसरुई
होई मोटर गाडी किह चोलेन, आमोरी पैदल हाँडमे बिसरुई
शहर होर रोह होयोह रंग चोढीह आमोरी गाँव बोसामे बिसरुई
जीनो रोह होई चक्‍कर केह आमोरी सादा जीमेह लाह बिसरुई
कुखरी रोह खाऊ जीभ लागी मदरा खामे लाह बिसरुई
होई पॉप आई डिस्को केयोह, आमोरी पक्‍का लामे लाह बिसरुई
होई युवामत साह आछिह केयोह आमोरी बूढे सयाने बिसरुई
संस्कार-दोरोम नालाग दोह साह ओबोल आमोरी सातके नासमे लाह बिसरुई
आलको रोह लाग लपेट होर केह तामोरी सोच्‍चको बोलनो बिसरुई
माया रोह प्रपंच होर केह आफरोह बेगाना बिसरुई
एखोह मोतोलोबे मोतोलोब साह फिदरा बिले तामोरी बापू तेते बिसरुई साह
शिक्षक फिरिह व्‍यपारी साह तामोरी गुरु जुरानो बिसरुई साह
वामाङ कामा रोह ओढन बिदुई देह देश चालामे लाह बिसरुई सेह 
दियोह होयोह चोलीह तामोरी पुरानो बोकोत लाह बिसरुई
तामपरी बेदान निभामे लाह बिसरुई, तामोरी दुख बाँठीओ बिसरुई
देन
आसमान केह होई जहाज उडायाएन
गाडी मोटर वाल चालाएन
डॉक्टर मास्टर एनोरी फिरिह
मंत्री अफ़सोर बिह फिरिह
किह कान साह एनोर काह बायह
देन एह नाथाकी बीचारी
बाग बगीचा एसेह साह बेजिह
डोखरोह गौशाला केह काम खोटेन
घोरेह रोह काम लाह संभालाएन 
स्कूल-दफ्तर साह एनोरी नासेन
नोबोलदी साह किह काम गोरको साह
नारी एह नाथाकी बेचारी
साह कवि किन ताह कालकार साह
किन व्‍यापार बिह चालाएन साह
पकड साह एस रोह फिदरा बिलेह
एस.पी., डी.सी., थानेदार साह 
एह आह धोखा खादीह साह
देब एह नाथाकिह साह बेचारी
पंच किन ताह किन विधायक
किन निदेशक किन सहायक
टी वी फिल्‍म होर केह एह छायाई
सेएब काम फिरोह एसरोह लायक
सोटाइ एसेह चार दीवार
देन एह नाथाकी साह बीचारी
एसेह साह सेएब परज निभायाई
एखले बिह पेरेह चालाई
बेइज्‍जती आई मुसिबोत आसाई
गोमपा एसरोह पिछाय निफरेन साह
कुन बोलेह किह होई हारुई
देन एह नाथाकी साह बिचारी
प्रकाश चंद धीमान 
भाषा पहाडी बोलनोस्‍या
रेन तामोरी जागनोस्‍या
भाषा पहाडी जुरानोस्‍या
हिमाचल रेह मेरोह वासीहोरी
पहाडी सिखिनो, चेमानो, बोलनो साह
ओबोल साह भाषा आफरोह
थाकदोह आओल आफरोह देश
पहाड रोह तरकीब रोह ताँई
खोलाओ सेएब मोन मुटाव गाडोह होरिह
आलाग आलाग हुताह बोली तामोर रोह 
पहाडी एखोह एकह माँ तामोर रोह 
कुल देवी लाह ऊटोह फिरिह देह
फिरनोस्‍या होजरोह पुजारी 
पहाड सेएब एकह जेनोह थाकोह साह
आलाग आलाग नाओ हुता बिह
हुनोह चानोह एकेह भाषा
गाडे किजु आलाग आलाग बाँटियेन
घसियारे रोह छेल्‍डु लाह खोरे लोनोस्‍या
पहाड रोह तोरोकि रोह ताँई बातह गारनोस्‍या
रानी बोली फिरताह कुन बिह
तामोर रोह भाषा हुनोह चानोह एकह
आलाग आलग देखनोह आछदोह पाथराङ
आलाग आलाग बारचो होरिह कोपले
झील रोह नाई हिसाब कताब
पंसद रोह जागाह आछदोह नासतोह एकह
पर मूल तेरोह बोट
एकह भाषा बागुर तेरोह बोट
हिमाचल रोह बोट एखोह एकह
एकह ईजरोह भाषा जुरानोस्‍या
बादल फुटनो मारेह
बादल फुटनो भाई मारेह
पानी बोयादोह साह मुलुक
कासे गास नाटानदोह साह रहम
सेएबे लाह टानिह बेजदोह साह बरबाद
आफरोह परया रोह नाई फिकोर
शरारति होर रोह बानिह बेजदोह साह पिठ
जिह खोटदोह साह मांनुष सोह बोरादोह
फुटुन बादल नुकसान वाल टानदो
किछेह बिह नाछारादोह फिदरा बिलेह
जानबोर डोखरोह छेल्‍डु पेरेह निदोह सेएब
सिफारिशी चिटठी होई नाआसादो
क्‍यारी कंदरू साथ निदोह साह
बोट पौधा हुतहा याह डोकां
गाठुङ बानिह देह होई सेएब कुछ निदोह
कुदरते पानी भाई केयोह बोयादोह हुगोह
नाल गार गास टानदोह साह कब्‍जा
पटवारी तहसीलदार छुडाई नोबली जिजलाह
बोयादोह पानो=इह छुडादोह सोह कब्‍जा
कलयुग रोह मांनुष सुनचिदोह किन ओबोल मारेह
रुलाई देह कुदरत लाह छुरा चुङमादोह
बादल फुटनो भाई मारेह
पानि बोयादोह साह मुलुक
कोन्‍या रोह कोन्‍या
कोन्‍या लाह जमाना रोह बागुर लागीह साह
पाप नाजानदे  कोन्‍या रोह कोन्‍या मालाह ठोगाए 
जास रोह ताँइ बेजिह प्राण आफरोह
तेनोर रोह शरारत एह ओबोल नालागेन साह
लाख सहारा देईदेह जुन आगासपोछादेह साह कोन्‍या
तेनोर रोए नोजोर आज मालाह लागिह साह
मिठोह मिठोह वचन बोलिह देह आज मेरोह कयारोह गास 
आफुस्‍या ईमानदार फिरेन थाकिह, मालाह ठोगाई देह
पुरोह आलकोह बाताई देह घोरोह मुटकान गास मेरोह बानिह
आलाग क्‍यारी कोटिह देह कोन्‍या फिरिह ठोगयादेह
कोन्या रोह छुरी हाँसिह कलेजा गास जेएव कुरी धीमान
दुशमोन होर रोह त्रोआल मालाह लागिह देह
मिठोह बातेह
हाँसेन लायेन जेएव सोदाह
आछदोह साह दियुस राजा
दोरती रोह कण कण
धोईदेह ऊजिहदोह साह तरोह ताजा
गोएन रोह फुआर जेएव
दोरती केह मिठास मिसादी
हारोह ढोखरेह होतेओ
बुलबुल आफरोह तान दुनादोह
नाल गार रोह पानी
सोदाह कुलबुल जागदोह
राट किह दिन सोह चोलेन थाकदोह 
होई कादुए बिह नाशादीह दोह साह
पल छिन होयोए हिलेन डुलेन 
जिदंदी रोह राग साह हाँडदो
मंदिर रोह बितेह जेएव
सौधां सौधां दियोह जोलदोह साह
फिरनोह जियुनोह रोह मंत्र
एखोह एकह मिठोह वाणी
होजरोह जाप टानोह तोमोरिह
जिदंगी आगोर साह सुखी जुरानोह
एकह बेरेह सोह नाशिह साह जुन बिह
सुरिह देह सोह किन आछिह बोलिह
होई सोसांर एकह गुढ साह
भेद भला कुनिये जानिह  
मोह माया केह उलझाई मांनुष
टानदोह साह आफरोह मोन मानी
कालेह किह फिरेह कुनेह नाजादोह साह
एखोह होतेगे साह होई राम कहानी
आँखिह सुख
एकह बुआ रोह औलाद तामोरी
होजरोह आमानत जिदंगी तामोर रोह
एकह साँवा होई रह सलोना
दिमाङे वाल गजब कलाकारी
जातपात वृथा खप्पखाना
एकह बातेह रोह सवारी सेएबे
आछनोह रोह ठौर एकह साह 
पोछनोह रोह बिह एकह
दाना पानिह जेत्रेह खोतोम फिरेस
नाशनोस्‍या बारी बारी
एकह जेनोह तिनचे रोह राजा पोरजा
करामत साह होई तिनरोह न्‍यारी
तामजाम होई साह  क्षणभंगुर
बोदिह साह कास लाह थाकनो
हाँसिह खेलिह देह जिदंगी काटाओ
आपोस केह हुनोह चाँओह पाक्‍का कोन्‍या
किछेह बिह साथ नाठाह
मोह माया केह फोसी दुनियादारी
सुख तोमोरिह सेएब लाह बाँटो
बाँटो जेतेग बोदिह बोलसो
बोडोह मुशकलो एह बैठुई साह
तेह फिरिह भैठिह ओ रोह नाछाह बारीह
आशोक आखाह
चंबा शारेह लागदोह
शरेह हरा भरा चौगान
सांय सांय रावी रोह तान
मिठोह पंछि रोह गेत
चंबा शारेह लागदो
वाल शारेह राज महल
जांगाल हारा भरा छैला
पानी सेलाओह ताजा
चंबा शारेह लागदोह साह
मेलाह जातरे तिवार
वाल बाँटदेह साह बेदान
सेलोह महकेन बेदान
चंबा शारेह लागदोह
वाल फेलाईएन साह ज्ञान
फोलेन फुलियेन साह विज्ञान
घोरेह घोरेह देओ रोह जागाह
चंबा शारेह लागदोह साह
शारेह रंगीन धार
आछदोह सेलोह फुआर
रंग बिरंगे बहार होरिह
चंबा शारेह लागदोह साह
ईनचे मांनुषा सादाङ सादाङ
देदेह जागरे नुआले
ईनचे बोसतेह साह डमरूस्‍या
चंबा शारेह लागदोह साह
मेरोह नाजाऊन चाहत
जेत्रेह मेईयेह चाँई
कास रोह मोठले सुतनो
बेदान रोह बेहिसाब डुगोह केह
डूबनो
तेह रास फिरिह देह मोठलो लोडोह फिरोस 
आई बेदान रोह सागर बाजिह
तेह मेईये
गुलाब फिरिह देह चाँई फुलिनोह
बाँटमे चाँईई खुशबू
महकामे चाँई उपवन
तेह मालाह बानिह देह फिकाई बेजिह 
मेरोह फिदंरा बिलेह हासनोह रोह काद आओस
एकह बेरेह फिरिह
बूंद काह सियुने फिरनोह रोह सियुने
जेत्रेह देखिह मेइये तेह
लोटिह नासिह देह बीहड जांगाल होर रोह  झीळ पाषाण गास
तेह मेरोह आँखिह
बीहड काँडोह जांगाल काह निकिलमेनो रोह बातह
लोरियेन थाकिह आई आधोह जेनोह
थाकिह मेरोह आधबोरो चाहत 
पहाड रोह देन मांनुष
तेह आछेस सोह
तेह मेरोह सेलाओ पाड बेसमे गाटोह जेतेग
तेह गुसेस दुसती
आई चिरेह दुई बूँद मिसती
तेह पटट रोह झोला केह
कुनमुनाएह लोडोह छेल्‍डु
तेह किलडो रोह बारोए ऊटोह फिरेह सोह
सोदाह देखदोह सुह हाँऊ तेस लाह
मेरोह बारचो गास थाकदेस्‍या पखेरु होर रोह गान
भोर आल रोह क्‍नारे रोह घोर काह आफरोह
नन्‍हे छौने आछिह साह लागदोह मालाह
गौबार किराई लागिह
कादुह मेलिङ गास भगौना केह
उबलादी साह राट रोह खाऊ
कादुह टानदी साह जानबोर होर रोह खोर पानिह रोह फिकोर
मेरोह बोरचोह काह सोदाह
जागदी साह मैल कादुह खोर कादुह नाज
आई कादुह दुराह रोह बारोह
आई गुनगुनादी साह
धार रोह पार बोसती
आफरोह माँ रोह कोलाङ रोह गेत
सोलोक केह ताश तोह पता खेलनो
तेस रोह पुंशा
कोट रोह खिसोह काह जेत्रेह सोस्‍ता राक गारदोह साह
तेह गाली गलौच देदोह साह
घोरेह रोह बितेह
ऊन कातती पटट जुरादी साह सोह
राट सेग परेशान 
धान रोह डोखरेह काह घोरेह
धान रोह डोखरोह
लाईन केह खोरोह थाकदेह साह
सिढिह होर रोह गान
हारोह बिल्‍कुल हारोह
आई होतेवे लाईन केह खोरेह साह
लोडोह लोडोह दुराह पाथार रोह घोरह
आँयारो एकह कोमरा गास आएक कोमरा
आई कोमरा आई बागुर एह परासाई परिदान रोह गान
फिदरा बिले परासाई दुराह रोह बरामदा
जेएव बागुर केह जोटाङ चादार
दुराह रोह कालोह छापार
मुटकान रोह कालोह थिपु रोह गान
आई तिक गास टिकुन दुराह रोह
काटीह छोलिह दुराह रोह सीढिह
लागदोह साह जुटी रोह गान लाबोह
आई खोर नाज जागमे लाह जुराऊन होई घोरह
लागदोह साह एकह औरत रोह गान
किजुह
पीठ गाआस पुआल चुगीह देह
एकह काह पिछाह एकह हाँडेन पहाडन होर लाह 
कुन जोगन रोह शाप
पाथार रोह मूरत टानिह बेजिह
खुशी
खुश साह मेरोह पडोस केह जमना चाची
किह तेस रोह गुडडू फिरिह साह जोआन
कमामे लागिह पुरुह दिहाडी
खुश साह मोहाला रेह बोडेह बूढे
किह भोखेह नोमरा
जमाना रोह टब्‍बर
आज बैठियो मालाह गुडडू
बाराह बोराष रोह नन्‍ही जान
होतेग बोडोह बोडोह बातेह
जानिह नाजानुह किजुह खुश फिरिह नोबली हाँऊ
खोतोम फिरिह जैओ किह
नन्‍हा हाथेए फोसुई जेएओ आज आई कालेह
बचपन ताह थियोए नाई
लोडोह बिह नाथाकिह
सियुने
जेतेग दुर फिरेन थाकिह
सियुने काह दुर
बांहे आई लोडोह फिरेन थाकिह
जेतेगे फिरेन थाकिह सोह
पुरानो
होतेगे बोदिह 
फिरेन थाकिह चमकीलाह
आई चाँनेह
बोगान रोह रुह
तेनोरिये बोलोस
बोगान रोह रुह थाकदेह साह छेल्‍डु पेरेह
आई मेईये देखिह
बदहाल केह तरसेन छेल्‍डु
बाटलोह बाटलोह मुँह
बातेह बातेह गास
सोमजुई नोसोमजुई बोडोह बोडह बातेह
दियेन साह बोगान लाह
आदिति गुलेरी राजीव
वीरान शहर केह
डोरिह साह
होई शहर केह
बीड केह थाकदी हुई देह बिह
नाजानु केयोह
रेगिस्‍तान केह तन्‍हा फिरिह सुह
खराब फिरुन सियुने लाह सवारमे हुता
कादुह आछिह थियह ईनचे
आफसोह
आज सोह सियुने लाह हाँऊ
आई बिह छाराई सुह
मानादी सुह सोमजीदी सुह किह
जिदंगी चोलदोह नाई कादुह
आफरोह चालाऊन गास तेहबिह
होई एकान्‍त शहर केह मांनुषा रोह गान 
जियुनो फिरेस मालाह बिह दोहरा जिंदगी
गिरवी जागनो फिरेस मालाह
आपरोह उडान आपरोह सोच
शायानोस्‍या मालाह
आफरोह आदर्शहोरिह –संस्कार होर लाह रिसेन पोह
आत्‍म सम्‍मान लाह किन क्षितिज नापयाएन
जानदी सुह
हाँऊ होयोह खोटिह नोबोलुह
मंजिल रोह चाह जागदिह सेह
शायद बेराह फिरिह बोलसुह
होई वीरान शहर केह
नाजानु किजु सोच आछिह थियोह
ओरिक्‍या रोह किह बोलुह
हाँऊ ताह
आफरोह आसतितव लोरियेन थाकिह स
जीऊणो
गाटोह साह जिदंगी यारो
पोल बोर रोह जिन्‍दगानी साह
चार घडी रोह साह किस्‍सा सेएब
दुई घडी रोह कोथाह साह
बेदान रोह मिठोह बातेह मांनुषा 
किजु नोखोटेन साह
किजु बोलियेन सोह आज तुह
आपोस केह होतेग लोसियेन
दुशमोन विरोद किजु टानेन साह
तुह होतेग बोढायाएन
मिलिह जुलिह थाकनो सिखिह थियोह
तिज लाह किजु बिसरियेन सेह
फोलेन  फुलियेन देखिदेह ओरिक्‍या लाह
किजु तोमोरिह नोसोङमाइयेन सोह
किजु टानिह नाई मेरोह यार
मेनोत वाल टानेन सोह
मिलिह जुलिह तोमोरिह सेएब मांनुषा
बेदान केह रोलाङ बेजोह
दुशमोनाई सोठाई विद्यार्थी
किह ताह झुला झुलाऔ झुला ओह
गाटोह जेतेग साह जिंदगी यारो
पोल बोर रोह जिदंगानी साह
चार घडी रोह किस्‍सा सेएब
दुई घडी रोह कोथाह साह
तेबिह आज ताह बयाल केह बेरेह नाशनोस्‍या
होई बेलाह केह ताह जौंडा बेरेह चारमे साह
तिनरोह बोरदी चुगीह थियोह
पुरानोह गाछोह लावीह थियोह 
आएक बेरेह लाइमे साह
पेंट गाटोह जेतेग फुटिह थियोह
तिज लाह सोह आपिह काछेह देई आछिह थियोह
तिनिये टांक देमेह लाह साह
जोंडा खुश साह रज्‍जी बिह खुश 
बयाल मेलाह केह नाशमे
तिनचे बयालकेह बेरेह सेएबे नाशमे थियेह 
तेह ताह जोंडाए एखोह दोथिह रोह बेलाह केह चारीह सेमचेन
पुरोह बोराष रोह होईये हिसाब थियोह 
गलू रोह तिवार मुलुक दुर थियोह
तेह ताह सेएब देशीया बयाले ठुरदेह थियेह
राट माजार बातह केह पुरानो किला केह थाकदेह थिएह
तेह आएक दयार आऊखा नासते 
बयाल सेग तिवार मोनादेह तेह पोलठुई आसतेह आई फिरिह होसोए किला केह थाकदेह साह
तेह आएक दयार पोलठुई देह देश केह आछदेह साह
आछिह नाशिह देह पोसिह बयाल पोछदेह
जौंडा बिह दुई दयार छुटटी टानदोह थियोह
तेबिह कादुह कि स्‍वर लागताह तेह एह दयार आई पोखदोह थियोह
तिन लाह कुने किछेह बिह नोबोलदोह थियोह
किजु बोलताह आगोर किह बोलताह आई जौंडा बिफर फिरेस तेह 
फिरिह तिनलाह मोनानो वाल मुशकोल थाकदोह थियोह
आफलाए सेमचेन चारनोह फिरदोह
तेहबिह देश केह सेएबे जानदेह थियेह 
किह जौंडा जेनोह एखोह रोटी खाई देह काम खोटदोस्‍या किदेह नोपरा
बिचारो रोटीए ताह मागदोह थियोह
सोह बिह एखोह होतेग किह आफरोह बाकरी आई आपिह रोह गुजारा फिरमे लाह
बाकरी बिह वाल बादोह थियोह सोह
नाओ जागिह थियोह लील्होसस
आगोर कुन नाओ गारनोह रोह बजाउ माकरी बोलताह तेह जोंडा रोशीह दोह थोयोह
मुंशा पेरेह तिन लाह चाफरादेह थियेह 
किह जोंडा रोह बाकरी आछिह
साह ताह बाकरीए तेबिह वाल नाओ जागिह लीलो
बाकरी बाकरी बाकरी
जोंडा तेनोर रोह घोरेह नासतोह आई तेनोर रोह नोराङ देई आछदोह
तेह किन सोह पुंशापेरह लाह गालिह निदिह ताह जौंडा कालेह काह तेनोर रोह सेमचेन लाह चारमे निनिदोह साह
सेमचेन घोरेह थाकदेह साह
तेबिह आगोर कुनिये आफरोह सोमने लोसेताह तेह होयोह खोटनो काह मना टानदोह साह
बोलदो साह छेल्‍डुपेरह लाह नोलोसदेह साह ओबोले सोमजाईयो मुलुक फिरिह साह
तेबिह छेल्‍डुपेरह ताह छेल्‍डुपेरेह थाकदेह साह
कादुह कादुह तिन लाह रोलादेह साह बोलदेह जौंडा बेरेह खादोह साह
सोह तेनोर लाह बोलदोह किह तोमोरिह सेएबे बेरेह खादेह सोह
आई तोमोर रोह तेतेह आई तोमोर रोह मापोह तेतेह खादेह साह 
आई खाई पिह देह मोरिह साह
तेह वाल हाटाटाई देह हासदोह साह
दियुसे जौंडाए सेमचेन लाह मांनुषा रोह घोरेह पोछाई तेबिह कासेह काह रोटी नामागी
पोरह नंबरदारनीए बोलीह थियोह
किह तिवार रोह दयारोह केह हाँऊ ताऊलाह चारुदोह रोटिह दिसुह तुह आई कासे काह नामागे
आज बिह सोह देदिह थियह
दोस बारह चारुहदोह बटुरे आई आम रोह आचार 
मोजाए आछेस
सुनचिहदेह जौंडा रोह खाके पानिह आछेन
सीधा नंबरदारनी रोह घोरेह पोछोस
जी आछिह पोछोह तेरोह मेहमान
नंबरदारनी रोह बोआरीए ताना माराओस बोलोस किह चुटकाङ थाकह तेरोह दिलजले
किह मेहमान साह कुन?
मेहमान ताह जवाई लाहबोलदेह साह
होई मेरोह जमाई लागदो साह कियाह
नंबरदारनी ताई जी जुराओ निह मालाह आफरोह जमाई
जौडाए ताना माराओस
हरामजादा हाँऊ घोरेह आछमे नेदेउ आज काह पिछुह
आगोर जोगाई घोरेह नाछेताह बेजीती ताह सोसाई रोहे फिरेस
आई पाप बिह सोसाइ लाए लागेस
हुआ नाह बोरेह
जौडाए फिरिह मस्‍का माराओस
तुह रोटी मागमे किह नामागमे
आगोर तेईये आई एकह बिह फालतू बातेह बाताह ताह हाँऊ रोटी नेदेऊ एह
वाल जोगाई फिरमे लागेन रोटीह काह बिह थाकसेह
नंबरदारनीए बोलोस
जौडा बिह हासमे लागोसस
नंबरदारनी तिन लाह रोटी दियेन दियेन पोह सुनचिमे लागिस 
नंबरदार ईछेताह हाँऊ दिमाङे होनलाह आफरोह
जोगाई जुरासुह
किह शारोह जोआन साह
होन रोह गान सादाङ आइ काम खोटदोस्‍या जोगाई किन पोरेस
आफरोह किमोते पोताह नाई होनलाह
रोटी मागीह देह जौडा घोरेह नाठोस
तिन रोह घौरह बिह देश केह खास जागाह केह थियोह
ईनचे देश रोह दुई हिस्‍सा फिरदोह थियोह 
ऊंचा देश नाओ थियोह होई देश रोह
ऊशटोह काडोह गाश बोसीह थियोह
मुकसी बाताई मेहलाह होलासे
कियाह तुह किह शौक जागदो सेआ
वीडीयो गेम एकह हॉबी साह
एकह शोकिन कुक बिह
आफरोह बारेह केह बोलह?
जेत्रेह हाँऊ वेट्रेस रोह रुह केह काम नोखोटदोह सुह
तेह हाँऊ जॉगिंग केह मुलुक दयारोह बितादोह सुह
कम सेह कम आफरोह स्वस्थ।
हाँऊ पाँच व्यंजन होर सिह कोशपिश टानदोह सुह 
किह मालाह पोताह साह किह केयोह खाऊ जुरानोस्‍या
ओबोल तोरिकाए हाँऊ व्यंजनों केह एकह क्‍लब केह काम खोटदोह सुह 
ताकि मालाह फिट थाकनोह फिरेस
मालाह लागदोह साह किह एकया रेस्तरां महगा साह 
आई वेट्रेस बिह मुशकिल साह
एसाए होई शादुई साह
हाँऊ मेरोह बेदान टानदोस्‍या सिह जानेक टानमे लाह ऑस्ट्रेलिया नाशेन सुह
ओह कलाम। 
काश मुकाछे एकह बेदान टानदस्‍या थाकताह जुन एखलेह थाकदोह
पाक्‍का तोरिकाऐ 
जासरोह कोरचाते हाँऊ आऊखा बोढियेन सुह
हॉस्टन एखले साह
हाँऊ हॉस्टन कादुए नाठिह सुह
हाँऊ ईनचे फ्‍लोरीडा केह नासा केह फोसीह सुह
मालाह आशा साह किह तुफान आई सेएब सिह कोठाह तोमोर रोह ताई ओबोल साह
होई वाल विनाशकारी थियोह
तेबिह तामोरिह एकह साथ गिसुगे आई पाक्‍का फिरुगे
हाय तुमोरिह केनेह सोह नमस्‍ते
हाँऊ ओबोल सुह 
तुह?
मुलुक ओबोल साह।
तुह किह काम खोटदोह सेह?
मालाह घोरेह थाकनोह फिरेन आह मां, तुह?
काश हाँऊ आई बिह एकह नुकरी लोरियेन सुह आई शाएन सुह। 
होई मुशकिल साह
हाँऊ मेरोह छेल्‍डु पेरह रोह कार मागदोह सुह तेहताह मुलुक आसान नाई
ओबोल तोरिकाए हाँऊ मेरोह दुई घोरोह लाह सादोह सुह
आगोर सोह मायने जागदोह साह?
हाहा गाटोह आलाग
मालाह तिज लाह दोमे साफ टानमे मोम बेजमे ठिक टानमे सुकानोह रोह जरुरत साह
होई  दिमाङे एकह काम साह
हाहा। मेरोह ताँई सेएब काह मारेह हिस्‍सा पेरेह रोह ताँई किराने रोह हिस्‍सा साह
हाहा जिह किह राग रोह गान लागदोह साह  
तुह एकह ओबोल माँ रोह रुसेह लागेन सेह
तेबिह होलासेह केह एकह मासाऊ खाऊ शुरु टानमे लाह काम केह लागिह सुह 
तेबिह होई मुशकिल साह
हाय तुह आज केयोह खोटेन सेह
हाऊ ओबोल सुह एखोह मेरोह तोता सिह खेलेन सुह
तेरोह तोता चार बोराष रोह साह
सोह बोलदोह साह किह मेरोह आम्‍मा मुकसिह बेदान नाटानदी साह
होयोह बोलनो एकह मोजाह रोह बातेह साह 
किह हाँऊ मूलतः बैटन रूज़ केह जोरमी थियोह
जिन तुह जोरमी थियोह?
मैरीलैंड। होई तिनचे ओबोल जागाह थियोह
हाँऊ तिनचे कादुए नाठिह सुह
हाऊ एकह माहाराज सुह
तुह किन खाऊ जुरादोह सेह
हाँऊ केटरर लाह खाऊ जुरादोह सुह
तुह किह खोटदोह सेह
हाऊ एकह आस्‍पताल केह काम खोटदोह सुह
हाँऊ सेएब रोह ताई काम नोखोटदोह सुह
किजु बोलता हाँऊ मेरोह पुरुष पैटर्न ताकलाकाह लाजाईयेन सुह
तुह एकह विग ओह प्रभु लावीदेह नोबोलदोआ 
एकह टोफिह किजु नुआ
कम से कम तुह बायह ताह आसिह बोलसेह
मालाह लागदोह साह किह एखोह हाँऊ आजीब सुह
हाँऊ मुलुक बायह नाठदोह सुह
हाँऊ कादुह कादुह बोराष काह एकुम बेरेह रॉक कॉन्सर्ट केह नासतोह सुह
मालाह होई ओबोल लागदोह साह
एकह रॉक कॉन्सर्ट केह नासनोह पसंद टानसुह तेह हाँऊ एखलेह सुह
हाँऊ ऑनलाइन स्कूल नासतोह सुह 
मालाह मुलुक आऊखा सेग चोलदोस्‍या करियर रोह उम्‍मीद साह
हाँऊ एकह पेशेवर गेमर रोह रुह केह ऑनलाइन काम खोटदोह सुह 
जिह ओबोल लागदोह साह
मेरोह खालीह टाईम केह हाँऊ एकह टैक्‍सी चालादोह सुह
हाँऊ कादुए बिह कैब केह नेबेसिह सुह 
किजुबोलता हाँऊ मेरोह कुकुर सिह बेदान टानदोह सुह
हाँऊ एकह पिशी मानुष सुह
तेबिह मालाह यकीन साह किह तुह आइसक्रीम रोह मोजाह टानदोह सेह 
होई मेरोह पसंद रोह साह
जेत्रेह हाँऊ किंवदंतियों रोह लीग खेलदोह सुह तेह आइसक्रीम रोह मोजाह मागदोह 
होजरोह ईलाज साह
हाँऊ मुलुक ऑनलाइन सुह हाऊ सोह गेम लाह देखदोह सुह
हाँऊ होजलाह खेलमे लाह पसंद टानदोह सुह 
तेबिह होयोह होजरोह ताई फिरेस
किजुबोलता होजरोह हिसाह मेरोह नुकरी बिह साह
होई ओबोल साह जेत्रेह तुह तेरोह नुकरी रोह मोजा मागदोह सेह 
तेह टैक्‍सी चालानो मोजा साह
कियाह तुह तेरोह टेक्‍सी केह कुकुर लाह आछमे देदोंआ?
कादुह कादुह कुकुर मालाह डोरादेह साह 
आगोर मुकेह तेनोर सिह सबंध नुताह 
मालाह लागदोह साह 
किह हांऊ एखले सुह 
मुकाछे पाँच कुकुर साह
ताऊलाह कुकुर रिटानो जागाह केह नासनोह चानोह 
आई आएका कुकुर लाह लोरिनोह चानोह
होई एकह ओबोल विचार साह
मेरोह काम मालह वाल बानिह जागेन साह 
आई रिटादोह बिह साह
हाय आज तुह केनोह सेह हाँऊ ओबोल सुह
मालाह शादीशुदा फिरनोपसंद साह
तेरोह शादौ लाह केतेग बोराष फिरिह साह?
पेतालिस साल
होई एकह वाल खोटुन साह
वाह जिह मुलुक लाबोह बोकोत साह
आँह वाल माबोंह साह आगोर तुह मुकाह पुछताह
मेईये सुनचिह किह तुह होजका बेदान टानदोह थियोह 
ठिक साह
हाँऊ कला परियोजना होर काह बेदान टानदोह सुह
होई साह किह तेरोह नुकरी तेह हाँऊ दिमाडे एकह पाक्‍का देन सुह
जासलाह कुने पुशां रोह आधिकार रोह जरुरोत नाई 
तेबिह हाँऊ टानदोह सुह
पेतालिस बोराष रोह ताई
आँह जिह मुलुक मारेह तोरीका साह एकह मुलुक बोदिह साह
मौसोम केनोह साह 
तेह होई डोरनोह जेनोह साह 
मुलुक यातोह
विस्किन काह साह आई तिनरोह दुई बोडेह भाई साह
आफरोह बारेह केह बोलह?
हाँऊ बिह विस्कॉन्सिनकाह सुह दिमाङे वुकेशा
ओबोल साह 
तुह किह खोटमे चादोह सेह 
मालाह फोटो गारनोह पसंद साह 
हाँऊ एकह बेकर सुह आई होजरोह ताँई मुलुक बातह चोलदोह साह।
मेरोह गाडी रोह गान मेरोह रांग बिह ओबोल साह
तेरोह बारेह केह बोलह?
मुकाछे गाडी नाई
हाँऊ एकह गुरुजी रोह रुह केह आफरोह नुकरी लाह बधाई दियेन सुह
ओबोल साह
तेह तुह तेरोह पेरेह माज काह सैब काह लोडोह सेह
किजुह बोलता हाँऊ एकह एखले छेल्‍डु सुह 
तेबिह मेरोह दुई पिशी बोएन बारुह जेनेह साह
कियाह तेईयेह iphone रोह बारेह केह सुनिह सायाह
मेईयेह सुनीह साह होई वाल मेहंगा साह
आँह होई दिमाडे iphone मागनोह रोह बारेह केह सुनचियेन साह 
आऊखा एकह काह पिछुह सेएब iphone थियोह
होयोह चिजाहोर लाह वहन टानमे रोह ताई तुह किह खोटदोह सेह
एकह कपनी रोह ताई कॉर्पोरेट पर्यवेक्षक।
मेरोह प्रेमीए बोलिह किह सोह होज लाह लोईयेस
हाँऊ एकह कॉर्पोरेट शेफ थाकदोह थियोह
तेबिह हाऊ एकह स्‍कूल केह सिखादोह सुह
हाँऊ तिनचे
होई केयोह चोलेन साह
हाँऊ ओबोल सुह
तेरोह सप्‍ताह केयोह थियोह
मारेह नुआ
हाँऊ मेरोह कछुआ सिह मेरोह पसंद रोह फिल्‍म साएन सुह
तुह?
हाँऊ आराम टानेन सुह
हाऊ बोदोहबाग बीकेड गास बैडमिंटन खेलदोह सुह।
हाँऊ साएन सुह
तुह केयोह खोटदोह सेह
हाँऊ दिमाडे ओबोलसुह।
तेबिह हाँऊ बास्केटबॉल सिह डोरनो साह
कियाह ताऊलाह खेलनोह पसंद साह?
मालाह एकया खेल सानोह पसंद साह।
हाँऊ हालाकिं बागुर सिह साथ नासुन सानोह पसंद टानसुह। 
ठिक
हाऊ एखोह एकह रोह रुह काम गास जागिह साह
मालाह शुरुह टानोह काह आऊखा मालाह मेरोह बाल लाह सुकानोस्‍या
ठिक।
मालाह लागेन साह किह हाँऊ रातोह राग केह वापस नासेन सुह।
होई मेरोह पसंद रोह राग साह
सेलोह।
कियाह ताऊलाह नर्सिंग पसंद साह?
होई भावनात्मक रुह एह कठिन हुगोह 
तेबिह मालाआह जरुरतमंद होर रोह मोदोद टानोह पसंद साह
मालाह बिह मोदोद टानोह पसंद साह
मेईयेह एकह बेरेह हाईवे गास एकह कार काह एकह चेल्‍डु लाह बोचाई
हाय आज तुह केनोह सेह?
नमस्‍ते।
हाँऊ ओबोल सुह।
किह हाल साह।
हाँऊ ओबोल टानेन सुह
तातोह थाकमे लाह तातोह जागनोह रोह कोशिश टानेन सुह
मालाह चाह जुटमे लाह मोजाह आछदोह साह
कियाह ताऊलाह चाह पसंद साह?
तेरोह पसंद रोह मौसोम कुनस्‍या साह
आँह मालाह चाह पसंद साह
मेरोह पसंद रोह मोसोम बासाल रोह बिह साह।
मालाह बसंत रोह बिह ओबोल लागदोह साह
तुह मोजाह लाह किह खोटनोह पसंद टानदोह सेह?
मालाह खामेह लाह बायह नासनोह पसंद साह
फिल्‍म होर रोह ताई , पार्करोह फिदंरा बिलेह रिटनोह पसंद साह
मालाह कलाह जुरानोह पसंद साह
मालाह ड्राइंग टानोह पसंद साह
खासकर मानुंषा रोह नक्‍शा जुरानो
मालाह बिह कला पसंद साह।
मेईये ईमरी आफरोह दुकान ऑनलाइन खोलाई साह
होई वाल ओबोल साह 
किह ताऊलाह कला पसंद साह
शुभ बयालथान तुह केनोह सेह? 
महान।
एह मेरोह आएक छुटटी रोह बासनोह रोह कोशिश टानेन साह
तुह कियाह?
एखोह मेरोह त्रोन छैल्‍डु पेरह लाह खिलायाई
होई मुशकील द्विध्रुवी साह,
तेबिह तेनोरी खाऊ गास अचार नाटानदे साह।
होई कोष्‍ट हुगोह 
दिमाङ खास तौर काह तेत्रेह काह जेत्रेह हाँऊ सोदाह एखोह हुमोस 
आई पिटा ब्रेड खादोह थियोह
रातोह ओह हम्‍मस मिठोह साह।
कियाह तुह गेत सुनदोआ?
हाँऊ टानदोह सुह 
मालाह ऐखोह चालीस  स्विंग पसंद साह
सेएब काह ओबोल एकह भाई साह 
ठिक हाँऊ एकह  नर्स सुह तुह किह खोटदोह सेह?
हाँऊ  मनोविज्ञान केह एकह मुखिया सिह कोठाह एकह परामर्शदाता सुह
वाल ओबोल साह 
कियाह होई ताऊ लाह मुलुक शुपटी जागदोह साह?
अरे आहँ 
मुकाछे मुलुक छुटटी रोह बेलाह साह 
हालांकि हांऊ मुलुक रीटदोह सुह
हाँऊ कादुह रीटनो पसंद टानसु।
ताऊला टाननो चानोह होई तिन रोह होतेग लायक साह
मालाह पोताह साह मालाह एखोह टाईम पोरीह साह 
कियाह तुह खेलनो सादोसेआ?
नमस्‍ते तिनचे। होई दियुसे तुह केनोह सेह?
हाँऊ ओबोल खोटेन सुह एह सोह काम खोतोम फिरिह साह। 
किह हाल साह
ओबोल खोटेन सेह 
एखोह तेरोह ताई एकह बोडोह खाऊ तैयार टानेह
होई आज राट पिज्‍जा साह 
कुनेह बिह मुकसी नोईयोह ईतालवी जागाह रोह कोशिश टानोह नाचायेन साह।
हाँऊ इतालवी व्यंजन जुरानो रोह जानदोस्‍या सुह
हाँऊ एखोह इतालवी बोलदोह सुह, हाँऊ खाऊ नुजुरादोह सुह
हाँऊ खाऊ रोह पांच आलाग आलाग शैलई जुरादी सुह
हाँऊ पांच भाषा होर कैह बोलदोह सुह अंग्रेजी सिह।
वाह मालाह खुशी फिरेह आगोर हाँऊ एखोह स्‍पेनिश बोलता।
मालाह खुशी फिरेह आगोर हाँऊ पास्‍ता जुराई बोलता
आगोर रुह सिखिनोह रोह ईच्‍छा जागता खाऊ जुरानो आसान साह
हाँऊ एकह प्‍लम्‍बर सुह 
हाँऊ चीजा लाह ठीक टानमे लाह जानदोह सुह तेह खुश सुह
हाँऊ एकह  वैज्ञानिक रोह रुह केह काम खोटदोह सुह
तेबिह हाँऊ मुलुक बोदिह एखोह विडियो गेम खेलुह
मालाह वीडियो गेम पसंद साह। 
मेईये एकह छेल्‍डु रोह रुह केह चार टानिह साह
नमस्‍ते तिनचे
तुह केनोह सेह? 
हाँऊ ओबोल सुह। 
पुछमे लाह होलासे।
होई ओबोल साह
मालाह एकह शुपटी दयारो पोरिह साह 
तेरोह बारेह केह केयोह? 
मुकाछे सोदाह शुपटी  दयारो साह 
रुपया कादुए नुसुतोह साह।
तुह किह खोटदोह सेह? 
हाँऊ एकह धन प्रबंधन सलाहाकार 
आई एकह आईवी लीग स्‍नातक सुह 
तेरोह वंशावली किह साह?
अच्‍छा हाँऊ राष्ट्रीय पहरेदारी केह जनता रोह मामला सुह।
हम्‍म। तेह तुह आईवी लीग स्‍कूल नाठिह साह?
याह ईनचे सेग किह पश्चिम बिंदु?
नुआ, मेईये सीधा हाई स्‍कूल केह दाखिला मागिह साह आई काम खोटीह। 
केयोह तेरोह महान, मालाह लागदो साह
तामोरी आम मानुषा चाचा सैम रोह ताई वाल ओबोल थियोह। 
मालाह पोताह नाई किह तेरोह किह मोतोलोब साह 
मेरोह चचा एकह प्रिंसटन ग्रेड साह
नमस्‍ते एकह चैट रोह ताई परवाह साह? 
हाय जरुर मालाह खुशी फिरेस कियाह तुह स्‍पेनिश बोलदोआ? 
हाँऊ मेकिस्‍को केह बोडोह फिरिह।
हाँऊ नुआ। 
परेशान सुह किह होतेग बेरीयेन सुह। 
एकहे ईनचे टयपर सौपई साह 
किछेह बिह समस्‍या नाई 
ओबोल सह किह मेरोह स्‍पेनिश जंग खाएन साह
हाँऊ लगभग बीस बोराष आऊखा ईनचे आछिह थियोह
हाढोह तुह शादुई हुगोह। 
वाल मारेह तुह मेरोह हीरो फ्‍लैश रोह गान फिरिह बोलसेह।
मालाह फ्‍लेश पसंद साह।
हाढनो वाल पसंद साह मेईये गलतीए एकह दयार सीमा पार टानीह थियोह।
एह तुह खुश सेह आह? 
किह मौसौम थियोह? होई बासल थियोह
आँह एह हाँऊ एकह गुरुजी सुह आई हाँऊ छेल्‍डु पेरह लाह।
मेकिसको रोह बारेह केह सिखादोह सुह।
हाँऊ ईमरी काम खोटीह नोबोलदी सुह किजुबोलता मेरोह मुटकान दुखेन साह।
तेनोरीये पहाड़ी भाषा रोह संस्कृति रोह उत्थान रोह खातिर पहाड़ी जगह होर रोह वजूद जुरामे रोह मांग टानिह 
आई तिज काह पिछुह हाँऊ पहाड़ी जगह होर लाह हिमाचल केह मिसामे लाह सफलता पोरीह
आजकालीह पहाड़ी भाषा केह मुलुक कोथह होरीह चेमाएन साह 
होई एकह वाल खुशी रोह बातेह साह
हाँऊ  नाचादी सुह किह एकह बिह भारतवासी आफरोह मातृभाषा लाह बीसरी सेह 
तिज रोह बेजिती टानेस आई आफरो
जुबान बोलमे लाह शोरोम आछेस 
आई होयोह सुनचियेन किह सोह आफरोह ख्‍याल आपरोह भषा केह प्रोपते टानिह नोबोलाह
स्‍टेशन काह बायह सिढीहोर काह बायह आछते नासतेस्‍या लाह साएन थाकदोह तेबिह बितेह बितेह सुनचियेन थकदोह खोटमे ताह खोटुह किह खोटुह? 
नाशमे ताह नाशुह किन?
तामोर रोह ईजोत ओबोल हुनोह चानोह
तामोर लाह अपने आप गास ब्रोसा आई मान हुनोह चानोह 
कोरोम खोटनो तामोर रौह
दोरोम साह आई फोल ताह बोगान रोह हाथ केह साह गीता केह बोगान कृष्ण ऐह अर्जुन लाह होई सोलाह देई थियोह
मैरोह सीट गास जुन आएक सवारी  बेसीह थियह 
बढिया सूट लावीदेह आखिह कैह काजल बेजिह देह होइ बातेह बिह बीस पैसा गास फोसीह 
जनाब त्रोन रुपया तह कंडक्टर लाह देई देह तेबिह बीस पैसा मागमे रोह ताँई  कंडक्टरे बीस बातेह सुनायाई
पोईले ताह सोह अस्‍पताल रोह ताई तैयार निफरिह तेबिह मुशीए सोमजाई फिछुह बयाल पोछिह
तिनिये मुठोह केह गोनाई जागुन रुपया लाह मेरोह सोमने जागीह देह फीस जोमा टानेह अंकल जी मुलुक लाबोह लाईन लागिह साह।
मेरे पास कोई आया गया ही नहीं यूनिवर्सिटी के इम्तिहान भी हो चुके।
मुकाछे कुन आओह नाठोहे नुआ यूनिवर्सिटी रोह इम्तिहान बिह फिरिह साह